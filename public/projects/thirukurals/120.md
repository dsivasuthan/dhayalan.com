
































அதிகாரம்/Chapter/Adhigaram:
தனிப்படர் மிகுதி/The Solitary Anguish/Thanippatarmikudhi 120

இயல்/ChapterGroup/Iyal:
கற்பியல்/The Post-marital love/Karpiyal 13

பால்/Section/Paal:
காமத்துப்பால்/Love/Kaamaththuppaal 3






	&nbsp;






குறள்
1191
 தாம்வீழ்வார் தம்வீழப் பெற்றவர் பெற்றாரேகாமத்துக் காழில் கனி




மு.வ உரை:

தாம் விரும்பும் காதலர் தம்மை விரும்புகின்ற பேறு பெற்றவர், காதல் வாழ்க்கையின் பயனாகிய விதை இல்லாத பழத்தைப் பெற்றவரே ஆவார்.




சாலமன் பாப்பையா உரை:

தாம் விரும்புபவராலேயே விரும்பப்பட்ட பெண்கள்தாம் காதல் இன்பம் என்னும் விதை இல்லாத  கனியைப் பெற்றவர் ஆவர்.




கலைஞர் உரை:

தம்மால் விரும்பப்படும் காதலர், தம்மை விரும்புகிற பேறு பெற்றவர் விதையில்லாத பழத்தைப் போன்ற காதல் வாழ்க்கையின் பயனைப் பெற்றவராவார்




Couplet
1191


The bliss to be beloved by those they love who gains,Of love the stoneless, luscious fruit obtains




Explanation
The women who are beloved by those whom they love, have they have not got the stone-less fruit of sexual delight ?




Transliteration
Thaamveezhvaar Thamveezhap  Petravar  PetraareKaamaththuk  Kaazhil  Kani




###













குறள்
1192
 வாழ்வார்க்கு வானம் பயந்தற்றால் வீழ்வார்க்குவீழ்வார் அளிக்கும் அளி




மு.வ உரை:

தம்மை விரும்புகின்றவர்க்குக் காதலர் அளிக்கும் அன்பு, உயிர் வாழ்கினறவர்க்கு மேகம் மழை பெய்து காப்பாற்றுதலைப் போன்றது.




சாலமன் பாப்பையா உரை:

அவர் இன்றி வாழ முடியாத மனைவிக்கு, அவள் இன்றி அமையாத கணவர் காட்டும் அன்பு, தன்னை நோக்கி உயிர்வாழும் உலகத்தவர்க்கு வானம் உரிய நேரம் மழை தந்தது போலாம்.




கலைஞர் உரை:

காதலர்கள் ஒருவரையொருவர் உரிய நேரத்தில் சந்தித்து அன்பு பொழிவது, வாழ்வதற்குத் தேவையான பருவமழை பொழிவது போன்றதாகும்




Couplet
1192


As heaven on living men showers blessings from above,Is tender grace by lovers shown to those they love




Explanation
The bestowal of love by the beloved on those who love them is like the rain raining (at the proper season) on those who live by it




Transliteration
Vaazhvaarkku Vaanam  Payandhatraal  VeezhvaarkkuVeezhvaar  Ala�  Kkum  Ali




###













குறள்
1193
 வீழுநர் வீழப் படுவார்க் கமையுமேவாழுநம் என்னும் செருக்கு




மு.வ உரை:

காதலரால் விரும்பப்படுகின்றவர்க்கும் ( பிரிவுத் துன்பம் இருந்தாலும்) மீண்டும் வந்தபின் வாழ்வோம் என்று இருக்கும் செருக்குத் தகும்.




சாலமன் பாப்பையா உரை:

தாம் விரும்பும் கணவனால் விரும்பப்பட்ட பெண்ணுக்கே (எப்படியும் விரைவில் அவர் வருவார் என்ற உறுதியினால்) வாழ்வோம் என்னும் செருக்கு, பொருத்தமாக இருக்கும்.




கலைஞர் உரை:

காதலன்பில் கட்டுண்டு பிரியாமல் இணைந்திருப்பவர்களுக்குத்தான் இன்புற்று வாழ்கிறோம் எனும் பெருமிதம் ஏற்படும்




Couplet
1193


Who love and are beloved to them aloneBelongs the boast, 'We've made life's very joys our own.'




Explanation
The pride that says "we shall live" suits only those who are loved by their beloved (husbands)




Transliteration
Veezhunar Veezhap  Patuvaarkku  AmaiyumeVaazhunam  Ennum  Serukku




###













குறள்
1194
 வீழப் படுவார் கெழீஇயிலர் தாம்வீழ்வார்வீழப் படாஅர் எனின்




மு.வ உரை:

தாம் விரும்பும் காதலரால் விரும்பப்படாவிட்டால் உலகத்தாரால் விரும்பப்படும் நிலையில் உள்ளவரும் நல்வினை பொருந்தியவர் அல்லர்.




சாலமன் பாப்பையா உரை:

தாம் விரும்பும்  கணவனால் விரும்பப்படாதவளாக மனைவி இருந்துவிடுவாளானால், அவள் தீவினை வசப்பட்டவளே.




கலைஞர் உரை:

விரும்பப்படாத நிலை ஏற்படின், அந்தக் காதலர் நட்புணர்வு இல்லாதவராகவே கருதப்படுவார்




Couplet
1194


Those well-beloved will luckless prove,Unless beloved by those they love




Explanation
Even those who are esteemed (by other women) are devoid of excellence, if they are not loved by their beloved




Transliteration
Veezhap Patuvaar  Kezheeiyilar  ThaamveezhvaarVeezhap  Pataaar  Enin




###













குறள்
1195
 நாம்காதல் கொண்டார் நமக்கெவன் செய்பவோதாம்காதல் கொள்ளாக் கடை




மு.வ உரை:

நாம் காதல் கொண்ட காதலர் தாமும் அவ்வாறே நம்மிடம் காதல் கொள்ளாதபோது, நமக்கு அவர் என்ன நன்மை செய்வார்?




சாலமன் பாப்பையா உரை:

நாம் காதலித்தவர் நம்மைக் காதலிக்கவில்லை என்றால் நமக்கு எத்தகைய மகிழ்ச்சியைத் தருவார்?




கலைஞர் உரை:

நான் விரும்பிக் காதல் கொள்வது போன்று அவர் என்னை விரும்பிக் காதல் கொள்ளாத நிலையில் அவரால் எனக்கு என்ன இன்பம் கிடைக்கப் போகிறது?




Couplet
1195


From him I love to me what gain can be,Unless, as I love him, he loveth me




Explanation
He who is beloved by me, what will he do to me, if I am not beloved by him ?




Transliteration
Naamkaadhal Kontaar  Namakkevan  SeypavoThaamkaadhal  Kollaak  Katai




###













குறள்
1196
 ஒருதலையான் இன்னாது காமங்காப் போலஇருதலை யானும் இனிது




மு.வ உரை:

காதல் ஒரு பக்கமாக இருத்தல் துன்பமானது; காவடியின் பாரம் போல் இருபக்கமாகவும் ஒத்திருப்பது இன்பமானதாகும்.




சாலமன் பாப்பையா உரை:

ஆண், பெண் என்னும் இரு பக்கத்தில் ஒரு பக்கம் மட்டுமே காதல் இருந்தால் அது கொடுமை காவடியின் பாரத்தைப் போல இருபக்கமும் இருந்தால்தான் இனிது.




கலைஞர் உரை:

காவடித் தண்டின் இரண்டு பக்கங்களும் ஒரே அளவு கனமாக இருப்பதுபோல், காதலும் ஆண், பெண் எனும் இருவரிடத்திலும் மலர வேண்டும்; ஒரு பக்கம் மட்டுமே ஏற்படும் காதலால் பயனுமில்லை; துயரமும் உருவாகும்




Couplet
1196


Love on one side is bad; like balanced loadBy porter borne, love on both sides is good




Explanation
Lust, like the weight of the KAVADI, pains if it lies in one end only but pleases if it is in both




Transliteration
Orudhalaiyaan Innaadhu  Kaamamkaap  PolaIrudhalai  Yaanum  Inidhu




###













குறள்
1197
 பருவரலும் பைதலும் காணான்கொல் காமன்ஒருவர்கண் நின்றொழுகு வான்




மு.வ உரை:

( காதலர் இருவரிடத்திலும் ஒத்திருக்காமல்) ஒருவரிடத்தில் மட்டும் காமன் நின்று இயங்குவதால், என்னுடைய துன்பத்தையும் வருத்தத்தையும் அறியானோ?




சாலமன் பாப்பையா உரை:

 ஆண், பெண் இருவரிடமும் இருந்து செயல் ஆற்றாமல் ஒருவரிடம் மட்டுமே போரிடும் காமன், இன்னொருவரின் மேனி நிற வேறுபாட்டால் வரும் துன்பத்தையும் வருத்தத்தையும் அறிய மாட்டானோ?




கலைஞர் உரை:

காமன், ஒரு பக்கமாக மட்டும் இருப்பதால், என்னைக் காதல் நோய் வருத்துவதையும், என் மேனியில் பசலை படர்வதையும் கண்டு கொள்ளமாட்டான் போலும்!




Couplet
1197


While Kaman rushes straight at me alone,Is all my pain and wasting grief unknown




Explanation
Would not cupid who abides and contends in one party (only) witness the pain and sorrow (in that party)?




Transliteration
Paruvaralum Paidhalum  Kaanaankol  KaamanOruvarkan  Nindrozhuku  Vaan




###













குறள்
1198
 வீழ்வாரின் இன்சொல் பெறாஅ துலகத்துவாழ்வாரின் வன்கணார் இல்




மு.வ உரை:

தான் விரும்பும் காதலரின் இனிய சொல்லைப் பெறாமல் உலகத்தில் ( பிரிவுத் துன்பத்தைப் பொறுத்து) வாழ்கின்றவரைப் போல் வன்கண்மை உடையவர் இல்லை.




சாலமன் பாப்பையா உரை:

தம்மால்  விரும்பப்படும் கணவனிடமிருந்து ஓர் இன்சொல் கூடப் பெறாமல் உயிர் வாழும் மனைவியைப் போன்ற கொடியவர் இவ்வுலகத்தில் வேறு இல்லை.




கலைஞர் உரை:

பிரிந்து சென்ற காதலரிடமிருந்து ஓர் இனிய சொல்கூட வராத நிலையில், உலகில் வாழ்கின்றவரைப் போல், கல் நெஞ்சம் உடையவர் யாரும் இருக்க முடியாது




Couplet
1198


Who hear from lover's lips no pleasant word from day to day,Yet in the world live out their life,- no braver souls than they




Explanation
There is no one in the world so hard-hearted as those who can live without receiving (even) a kind word from their beloved




Transliteration
Veezhvaarin Insol  Peraaadhu  UlakaththuVaazhvaarin  Vankanaar  Il




###













குறள்
1199
 நசைஇயார் நல்கார் எனினும் அவர்மாட்டிசையும் இனிய செவிக்கு




மு.வ உரை:

யான் விரும்பிய காதலர் மீண்டு வந்து அன்பு செய்யமாட்டார் என்றாலும், அவரைப் பற்றிய புகழைக் ‌கேட்பதும் என் செவிக்கு இன்பமாக இருக்கின்றது.




சாலமன் பாப்பையா உரை:

நான் காதலிக்கும் என் கணவர் என்மீது அன்பற்றவர்தாம் என்றாலும், அவரிடம் இருந்து வரும் எந்தச் சொல்லும் என் செவிக்கு இனிமையானதே.




கலைஞர் உரை:

என் அன்புக்குரியவர் என்னிடம் அன்பு காட்டாதவராகப் பிரிந்து இருப்பினும், அவரைப் பற்றிய புகழ் உரை என் செவிக்குச் செந்தேனாகும்




Couplet
1199


Though he my heart desires no grace accords to me,Yet every accent of his voice is melody




Explanation
145 Though my beloved bestows no love on one, still are his words sweet to my ears




Transliteration
Nasaiiyaar Nalkaar  Eninum  AvarmaattuIsaiyum  Iniya  Sevikku




###













குறள்
1200
 உறாஅர்க் குறுநோய் உரைப்பாய் கடலைச்செறாஅஅய் வாழிய நெஞ்சு




மு.வ உரை:

நெஞ்சமே! நீ வாழி! அன்பு இல்லாதவரிடம் உன் மிகுந்த துன்பத்தைச் சொல்கின்றாய்! அதை விட எளிதாகக் கடலைத் தூர்ப்பாயாக.




சாலமன் பாப்பையா உரை:

நெஞ்சே நீ வாழ்க! பாவம், நீ ஏன் உன்னோடு உறவில்லாதவர்க்கு உன் அளவற்ற துன்பத்தைச் சொல்லிக் கொண்டிருக்கிறாய்? (அதற்குப் பதில்) உன்னைத் துன்புறுத்தும் கடலைத் தூர்க்க முயற்சி செய்; அது முடியும்.




கலைஞர் உரை:

நெஞ்சமே! நீ வாழ்க! உன்னிடம் அன்பு இல்லாதவரிடம் உனது துன்பத்தைச் சொல்லி ஆறுதல் பெறுவதைக் காட்டிலும் கடலைத் தூர்ப்பது எளிதான வேலையாகும்




Couplet
1200


Tell him thy pain that loves not thee?Farewell, my soul, fill up the sea




Explanation
Live, O my soul, would you who relate your great sorrow to strangers, try rather to fill up your own sea (of sorrow)




Transliteration
Uraaarkku Urunoi  Uraippaai  KatalaichCheraaaai  Vaazhiya  Nenju




###





















