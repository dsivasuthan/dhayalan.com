
































அதிகாரம்/Chapter/Adhigaram:
பசப்புறு பருவரல்/The Pallid Hue/Pasapparuparuvaral 119

இயல்/ChapterGroup/Iyal:
கற்பியல்/The Post-marital love/Karpiyal 13

பால்/Section/Paal:
காமத்துப்பால்/Love/Kaamaththuppaal 3






	&nbsp;






குறள்
1181
 நயந்தவர்க்கு நல்காமை நேர்ந்தேன் பசந்தவென்பண்பியார்க் குரைக்கோ பிற




மு.வ உரை:

விரும்பிய காதலர்க்கு அன்று பிரிவை உடன்பட்டேன்; பிரிந்தபின் பசலை உற்ற என் தன்மையை வேறு யார்க்குச் சென்று சொல்வேன்?




சாலமன் பாப்பையா உரை:

என்னை விரும்பிய  என்னவர் பிரியச் சம்மதித்த நான், அவர் பிரிவைத் தாங்காமல் பசலை கொண்ட என் மேனியின் இயல்பை யாரிடம்  போய்ச் சொல்வேன்?




கலைஞர் உரை:

என்னைப் பிரிந்து செல்வதற்கு என் காதலர்க்கு ஒப்புதல் அளித்துவிட்டேன்; ஆனால், இப்போது பிரிவுத் துன்பத்தால் என்னுடலில் பசலை படர்வதை, யாரிடம் போய்ச் சொல்வேன்?




Couplet
1181


I willed my lover absent should remain;Of pining's sickly hue to whom shall I complain




Explanation
I who (then) consented to the absence of my loving lord, to whom can I (now) relate the fact of my having turned sallow




Transliteration
Nayandhavarkku Nalkaamai  Nerndhen  PasandhavenPanpiyaarkku  Uraikko  Pira




###













குறள்
1182
 அவர்தந்தார் என்னும் தகையால் இவர்தந்தென்மேனிமேல் ஊரும் பசப்பு




மு.வ உரை:

அந்தக் காதலர் உண்டாக்கினார் என்னும் பெருமிதத்தோடு இந்தப் பசலை நிறம் என்னுடைய மேனிமேல் ஏறி ஊர்ந்து பரவி வருகிறது.




சாலமன் பாப்பையா உரை:

இந்தப் பசலை அவர் எனக்குத் தந்தது என்னும் பெருமையினால் என் மேனி எங்கும் படருகின்றன.




கலைஞர் உரை:

பிரிவு காரணமாகக் காதலர் உண்டாக்கினார் எனும் பெருமிதம் பொங்கிடப் பசலை நிறம் என் உடலில் ஏறி ஊர்ந்து பரவுகின்றது!




Couplet
1182


'He gave': this sickly hue thus proudly speaks,Then climbs, and all my frame its chariot makes




Explanation
Sallowness, as if proud of having been caused by him, would now ride on my person




Transliteration
Avardhandhaar Ennum  Thakaiyaal  IvardhandhenMenimel  Oorum  Pasappu




###













குறள்
1183
 சாயலும் நாணும் அவர்கொண்டார் கைம்மாறாநோயும் பசலையும் தந்து




மு.வ உரை:

காம நோயையும் பசலை நிறத்தையும் எனக்குக் கைம்மாறாக ‌‌கொடுத்து விட்டு, என் சாயலையும் நாணத்தையும் அவர் என்னிடமிருந்து பெற்றுக் கொண்டார்.




சாலமன் பாப்பையா உரை:

அவர் என்னைப் பிரிகிறபோதே உள்ளத் துன்பத்தையும் பசலையையும் எனக்குக் கொடுத்துவிட்டு அவற்றுக்கு ஈடாக என் அழகையும் வெட்கத்தையம் கொண்டு போய்விட்டார்.




கலைஞர் உரை:

காதல் நோயையும், பசலை நிறத்தையும் கைம்மாறாகக் கொடுத்து விட்டு அவர் என் அழகையும், நாணத்தையும் எடுத்துக் கொண்டு பிரிந்து சென்று விட்டார்




Couplet
1183


Of comeliness and shame he me bereft,While pain and sickly hue, in recompense, he left




Explanation
He has taken (away) my beauty and modesty, and given me instead disease and sallowness




Transliteration
Saayalum Naanum  Avarkontaar  KaimmaaraaNoyum  Pasalaiyum  Thandhu




###













குறள்
1184
 உள்ளுவன் மன்யான் உரைப்ப தவர்திறமால்கள்ளம் பிறவோ பசப்பு




மு.வ உரை:

யான் அவருடைய நல்லியல்புகளை நினைக்கின்றேன்; யான் உரைப்பதும் அவற்றையே; அவ்வாறிருந்தும் பசலை வந்தது வஞ்சனையோ? வேறு வகையோ?




சாலமன் பாப்பையா உரை:

நான் நினைப்பதெல்லாம் அவரைத்தான். சொல்வது எல்லாம் அவர் குணங்களைத்தாம்; இருந்தும் இந்தப் பசலை வந்துவிட்டதே; இது வஞ்சகம் அல்லவா?




கலைஞர் உரை:

யான் நினைப்பதும், உரைப்பதும் அவரது நேர்மைத் திறன் பற்றியதாகவே இருக்கும்போது, என்னையறியாமலோ வேறு வழியிலோ இப்பசலை நிறம் வந்தது எப்படி?




Couplet
1184


I meditate his words, his worth is theme of all I say,This sickly hue is false that would my trust betray




Explanation
I think (of him); and what I speak about is but his excellence; still is there sallowness; and this is deceitful




Transliteration
Ulluvan Manyaan  Uraippadhu  AvardhiramaalKallam  Piravo  Pasappu




###













குறள்
1185
 உவக்காணெம் காதலர் செல்வார் இவக்காணென்மேனி பசப்பூர் வது




மு.வ உரை:

அதோ பார்! எம்முடைய காதலர் பிரிந்து செல்கின்றார்; இதோ பார்! என்னுடைய மேனியில் பசலை நிறம் வந்து படர்கிறது.




சாலமன் பாப்பையா உரை:

முன்பும்கூட, அந்தப் பக்கம் என் அன்பர் போயிருப்பார்; இந்தப் பக்கம் என் மேனி பசலை கொண்டு விடும். முன்பே அப்படி என்றால் இப்போது எப்படி இருக்கும்?




கலைஞர் உரை:

என்னைப் பிரிந்து காதலர் சிறிது தொலைவுகூடச் செல்லவில்லை; அதற்குள்ளாக என் மேனியில் படர்ந்து விட்டதே பசலை நிறம்




Couplet
1185


My lover there went forth to roam;This pallor of my frame usurps his place at home




Explanation
Just as my lover departed then, did not sallowness spread here on my person ?




Transliteration
Uvakkaanem Kaadhalar  Selvaar  IvakkaanenMeni  Pasappoor  Vadhu




###













குறள்
1186
 விளக்கற்றம் பார்க்கும் இருளேபோல் கொண்கண்முயக்கற்றம் பார்க்கும் பசப்பு




மு.வ உரை:

விளக்கினுடைய மறைவைப் பார்த்துக் காத்திருக்கின்ற இருளைப் போலவே, தலைவனுடைய தழுவுதலின் ‌சோர்வைப் பார்த்துக் காத்திருக்கினறது.




சாலமன் பாப்பையா உரை:

விளக்கு மெலிவதைப் பார்த்து நெருங்கும் இருட்டைப் போல என்னவரின் தழுவல் நெகிழ்வதைப் பார்த்துக் காத்திருந்த பசலை வரும்.




கலைஞர் உரை:

விளக்கின் ஒளிகுறையும் சமயம் பார்த்துப் பரவிடும் இருளைப்போல, இறுகத் தழுவிய காதலன்பிடி, சற்றுத் தளரும்போது காதலியின் உடலில் பசலைநிறம் படர்ந்து விடுகிறது




Couplet
1186


As darkness waits till lamp expires, to fill the place,This pallor waits till I enjoy no more my lord's embrace




Explanation
Just as darkness waits for the failing light; so does sallowness wait for the laxity of my husband's intercourse




Transliteration
Vilakkatram Paarkkum  Irulepol  KonkanMuyakkatram  Paarkkum  Pasappu




###













குறள்
1187
 புல்லிக் கிடந்தேன் புடைபெயர்ந்தேன் அவ்வளவில்அள்ளிக்கொள் வற்றே பசப்பு




மு.வ உரை:

தலைவனைத் தழுவிக் கிடந்தேன்; பக்கத்தே சிறிது அகன்றேன்; அவ்வளவிலேயே பசலை நிறம் அள்ளிக் கொள்வதுபோல் வந்து பரவி விட்டதே!




சாலமன் பாப்பையா உரை:

முன்னொரு சமயம் நான் அவரைத் தழுவிக் கிடந்தேன்; கொஞ்சம் விலகினேன்; அவ்வளவுதான்; இந்தப் பசலை என்னை அப்படியே அள்ளிக் கொள்வது போல் வந்துவிட்டது.




கலைஞர் உரை:

தழுவிக் கிடந்தேன்; சற்றுத் தள்ளிப் படுத்தேன்; அவ்வளவுதான்; என்னை அள்ளிக் கொண்டு விட்டதே பசலை நிறம்!




Couplet
1187


I lay in his embrace, I turned unwittingly;Forthwith this hue, as you might grasp it, came on me




Explanation
I who was in close embrace just turned aside and the moment I did so, sallowness came on me like something to be seized on




Transliteration
Pullik Kitandhen  Putaipeyarndhen  AvvalavilAllikkol  Vatre  Pasappu




###













குறள்
1188
 பசந்தாள் இவளென்ப தல்லால் இவளைத்துறந்தார் அவரென்பார் இல்




மு.வ உரை:

இவள் பிரிவால் வருத்திப் பசலை நிறம் அடைந்தாள் என்ற பழி சொல்வதே அல்லாமல், இவளைக் காதலர் விட்டுப் பிரிந்தார் என்று சொல்பவர் இல்லையே!




சாலமன் பாப்பையா உரை:

இங்கோ இவள் பசலை உற்றாள் என்று சொல்கிறார்களே தவிர, இந்தப் பெண்ணை விட்டுவிட்டு அவர் போய்விட்டாரே என்று சொல்பவர் ஒருவரும் இல்லை.




கலைஞர் உரை:

இவள் உடலில் பசலை நிறம் படர்ந்தது எனப் பழித்துக் கூறுகிறார்களே அல்லாமல், இதற்குக் காரணம், காதலன் பிரிந்து சென்றிருப்பது தான் என்று சொல்பவர் இல்லையே




Couplet
1188


On me, because I pine, they cast a slur;But no one says, 'He first deserted her.'




Explanation
Besides those who say "she has turned sallow" there are none who say "he has forsaken her"




Transliteration
Pasandhaal Ivalenpadhu  Allaal  IvalaithThurandhaar  Avarenpaar  Il




###













குறள்
1189
 பசக்கமற் பட்டாங்கென் மேனி நயப்பித்தார்நன்னிலையர் ஆவர் எனின்




மு.வ உரை:

பிரிவுக்கு உடன்படச் செய்த காதலர் நல்ல நிலையுடையவர் ஆவார் என்றால், என்னுடைய மேனி உள்ளபடி பசலை நிறம் அடைவதாக.




சாலமன் பாப்பையா உரை:

இந்தப் பிரிவிற்கு  நான் சம்மதிக்கும்படி செய்து பிரிந்தவர்தாம் நல்லவர் என்றால், என் மேனி மேலும் பசலை அடைந்து  விட்டுப் போகட்டும்!




கலைஞர் உரை:

பிரிந்து சென்றிட என்னை ஒப்புக் கொள்ளுமாறு செய்த காதலர் நலமாக இருப்பார் என்றால் என்னுடல் பசலை படர்ந்தே விளங்கிடுமாக!




Couplet
1189


Well let my frame, as now, be sicklied o'er with pain,If he who won my heart's consent, in good estate remain




Explanation
If he is clear of guilt who has conciliated me (to his departure) let my body suffer its due and turn sallow




Transliteration
Pasakkaman Pattaangen  Meni  NayappiththaarNannilaiyar  Aavar  Enin




###













குறள்
1190
 பசப்பெனப் பேர்பெறுதல் நன்றே நயப்பித்தார்நல்காமை தூற்றார் எனின்




மு.வ உரை:

பிரிவுக்கு உடன்படச் செய்த காதலர் பிரிந்து வருத்துதலைப் பிறர் தூற்றாமல் இருப்பாரானால், யான் பசலை உற்றதாக பெயர் எடுத்தல் நல்லதே.




சாலமன் பாப்பையா உரை:

என்னைச் சம்மதிக்கச் செய்து பிரிந்தவர் இன்னும் வராமல் இருப்பதை எண்ணி அவரை ஏசாமல், இவளே பசலை ஆயினாள் என்று இம்மக்கள் சொல்லுவர் என்றால் அப்படி ஓரு பெயரைப் பெறுவதும் நல்லதே.




கலைஞர் உரை:

என்னைப் பிரிவுக்கு உடன்படுமாறு செய்த காதலரை அன்பில்லாதவர் என்று யாரும் தூற்றமாட்டார்கள் எனில், பசலை படர்ந்தவள் என நான் பெயரெடுப்பது நல்லது தான்!




Couplet
1190


'Tis well, though men deride me for my sickly hue of pain;If they from calling him unkind, who won my love, refrain




Explanation
It would be good to be said of me that I have turned sallow, if friends do not reproach with unkindness him who pleased me (then)




Transliteration
Pasappenap Perperudhal  Nandre  NayappiththaarNalkaamai  Thootraar  Enin




###





















