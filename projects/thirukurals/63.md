
































அதிகாரம்/Chapter/Adhigaram:
இடுக்கண் அழியாமை/Hopefulness in Trouble/Itukkan Azhiyaamai  63

இயல்/ChapterGroup/Iyal:
அரசியல்/Royalty/Arasiyal 5

பால்/Section/Paal:
பொருட்பால்/Wealth/Porutpaal 2






	&nbsp;






குறள்
621
 இடுக்கண் வருங்கால் நகுக அதனை அடுத்தூர்வ தஃதொப்ப தில்




மு.வ உரை:

துன்பம் வரும்போது (அதற்காக கலங்காமல்) நகுதல் வேண்டும், அத் துன்பத்தை எதிர்த்து வெல்லவல்லது அதைப் போன்றது வேறு இல்லை.




சாலமன் பாப்பையா உரை:

நாம் அறியாமலே  நமக்கு ஒரு துன்பம் வந்தால் அப்போது மனம் தளராமல் மனத்துள் மகிழ்க; அந்தத் துன்பத்தைத் தோற்கடிக்க அம்மகிழ்ச்சியைப் போல் ஆற்றல் மிக்கது வேறொன்றும் இல்லை.




கலைஞர் உரை:

சோதனைகளை எதிர்த்து வெல்லக் கூடியது, அந்தச் சோதனைகளைக் கண்டு கலங்காமல் மகிழ்வுடன் இருக்கும் மனம்தான்




Couplet
621


Smile, with patient, hopeful heart, in troublous hour;Meet and so vanquish grief; nothing hath equal power




Explanation
If troubles come, laugh; there is nothing like that, to press upon and drive away sorrow




Transliteration
Itukkan Varungaal  Nakuka  AdhanaiAtuththoorvadhu  Aqdhoppa  Thil




###













குறள்
622
 வெள்ளத் தனைய இடும்பை அறிவுடையான்உள்ளத்தின் உள்ளக் கெடும்




மு.வ உரை:

வெள்ளம் போல் அளவற்றதாய் வரும் துன்பமும், அறிவுடையவன் தன் உள்ளத்தினால் அத் துன்பத்தின் இயல்பை நினைத்த அளவில் கெடும்.




சாலமன் பாப்பையா உரை:

 வெள்ளம் போலக் கரை கடந்த துன்பம் வந்தாலும் அறிவு உடையவன், தன் மனத்தால் தளராமல் எண்ணிய அளவிலேயே  அத்துன்பம் அழியும்.




கலைஞர் உரை:

வெள்ளம்போல் துன்பம் வந்தாலும் அதனை வெல்லும் வழி யாது என்பதை அறிவுடையவர்கள் நினைத்த மாத்திரத்திலேயே அத்துன்பம் விலகி ஓடி விடும்




Couplet
622


Though sorrow, like a flood, comes rolling on,When wise men's mind regards it,- it is gone




Explanation
A flood of troubles will be overcome by the (courageous) thought which the minds of the wise will entertain, even in sorrow




Transliteration
Vellath Thanaiya  Itumpai  ArivutaiyaanUllaththin  Ullak  Ketum




###













குறள்
623
 இடும்பைக் கிடும்பை படுப்பர் இடும்பைக்கிடும்பை படாஅ தவர்




மு.வ உரை:

துன்பம் வந்த போது அதற்க்காக வருந்திக் கலங்காதவர் அந்தத் துன்பத்திற்கே துன்பம் உண்டாக்கி அதை வென்று விடுவார்.




சாலமன் பாப்பையா உரை:

வரும் துன்பத்திற்குத் துன்பப்படாத மன ஊக்கம் உள்ளவர். துன்பத்திற்குத் துன்பம் தருவர்.




கலைஞர் உரை:

துன்பம் சூழும் போது, துவண்டு போகாதவர்கள் அந்தத் துன்பத்தையே துன்பத்தில் ஆழ்த்தி அதனைத் தோல்வியுறச் செய்வார்கள்




Couplet
623


Who griefs confront with meek, ungrieving heart,From them griefs, put to grief, depart




Explanation
They give sorrow to sorrow, who in sorrow do not suffer sorrow




Transliteration
Itumpaikku Itumpai  Patuppar  ItumpaikkuItumpai  Pataaa  Thavar




###













குறள்
624
 மடுத்தவா யெல்லாம் பகடன்னான் உற்றஇடுக்கண் இடர்ப்பா டுடைத்து




மு.வ உரை:

தடைபட்ட இடங்களில் எல்லாம் (வண்டியை இழுத்துச் செல்லும்) எருதுபோல் விடாமுயற்சி உடையவன் உற்றத் துன்பமே துன்பப்படுவதாகும்.




சாலமன் பாப்பையா உரை:

செல்லும் வழிகளில் எல்லாம் வண்டியை இழுத்துச் செல்லும் காளையைப் போன்று மனந்தளராமல் செல்ல வல்லவனுக்கு வந்த துன்பமே துன்பப்படும்.




கலைஞர் உரை:

தடங்கல் நிறைந்த கரடுமுரடான பாதையில் பெரும் பாரத்தை எருது இழுத்துக் கொண்டு போவது போல, விடா முயற்சியுடன் செயல்பட்டால் துன்பங்களுக்கு முடிவு ஏற்பட்டு வெற்றி கிட்டும்




Couplet
624


Like bullock struggle on through each obstructed way;From such an one will troubles, troubled, roll away




Explanation
Troubles will vanish (i.e., will be troubled) before the man who (struggles against difficulties) as a




Transliteration
Matuththavaa Yellaam  Pakatannaan  UtraItukkan  Itarppaatu  Utaiththu




###













குறள்
625
 அடுக்கி வரினும் அழிவிலான் உற்றஇடுக்கண் இடுக்கட் படும்




மு.வ உரை:

விடாமல் மேன் மேலும் துன்பம் வந்தபோதிலும் கலங்காமலிருக்கும் ஆற்றலுடையவன் அடைந்த துன்பமே துன்பப்பட்டு போகும்.




சாலமன் பாப்பையா உரை:

ஒன்றனுக்குப் பின் ஒன்றாகத் தொடர்ந்து துன்பம் வந்தாலும், மனம் தளராதவனுக்கு வந்த அவ்வகைத் துன்பம் துன்பப்படும்.




கலைஞர் உரை:

துன்பங்களைக் கண்டு கலங்காதவனை, விடாமல் தொடரும் துன்பங்கள், துன்பப்பட்டு அழிந்து விடும்




Couplet
625


When griefs press on, but fail to crush the patient heart,Then griefs defeated, put to grief, depart




Explanation
The troubles of that man will be troubled (and disappear) who, however thickly they may come upon him, does not abandon (his purpose)




Transliteration
Atukki Varinum  Azhivilaan  UtraItukkan  Itukkat  Patum




###













குறள்
626
 அற்றேமென் றல்லற் படுபவோ பெற்றேமென்றோம்புதல் தேற்றா தவர்




மு.வ உரை:

செல்வம் வந்த போது இதைப்பெற்றோமே என்று பற்றுக்கொண்டு காத்தறியாதவர் வறுமை வந்த போது இழந்தோமே என்று அல்லல்படுவரோ.




சாலமன் பாப்பையா உரை:

பணம் இருந்த காலத்தில் மனக்கஞ்சம் இல்லாமல் பிறர்க்கு வழங்கியவர், இல்லாத காலத்தில் வரும் துன்பத்தினால் ஏழையாகி விட்டோமே என்று வருந்துவாரோ?




கலைஞர் உரை:

இத்தனை வளத்தையும் பெற்றுள்ளோமே யென்று மகிழந்து அதைக் காத்திட வேண்டுமென்று கருதாதவர்கள் அந்த வளத்தை இழக்க நேரிடும் போது மட்டும் அதற்காகத் துவண்டு போய் விடுவார்களா?




Couplet
626


Who boasted not of wealth, nor gave it all their heart,Will not bemoan the loss, when prosperous days depart




Explanation
Will those men ever cry out in sorrow, "we are destitute" who, (in their prosperity), give not way to (undue desire) to keep their wealth




Transliteration
Atremendru Allar  Patupavo  PetremendruOmpudhal  Thetraa  Thavar




###













குறள்
627
 இலக்கம் உடம்பிடும்பைக் கென்று கலக்கத்தைக்கையாறாக் கொள்ளாதா மேல்




மு.வ உரை:

 மேலோர், உடம்பு துன்பத்திற்கு இலக்கமானது என்று உணர்ந்து, (துன்பம் வந்த போது) கலங்குவதை ஒழுக்க நெறியாகக் கொள்ளமாட்டர்.




சாலமன் பாப்பையா உரை:

உடம்பு துன்பத்திற்கு இடமாவதே என்று தெளிந்த மேன்மக்கள், உடம்பிற்கு வந்த துன்பத்தைப் துன்பமாக எண்ணி மனந் தளரமாட்டார்.




கலைஞர் உரை:

துன்பம் என்பது உயிருக்கும் உடலுக்கும் இயல்பானதே என்பதை உணர்ந்த பெரியோர், துன்பம் வரும் போது அதனைத் துன்பமாகவே கருத மாட்டார்கள்




Couplet
627


'Man's frame is sorrow's target', the noble mind reflects,Nor meets with troubled mind the sorrows it expects




Explanation
The great will not regard trouble as trouble, knowing that the body is the butt of trouble




Transliteration
Ilakkam Utampitumpaik  Kendru  KalakkaththaikKaiyaaraak  Kollaadhaam  Mel




###













குறள்
628
 இன்பம் விழையான் இடும்பை இயல்பென்பான்துன்ப முறுதல் இலன்




மு.வ உரை:

இன்பமானதை விரும்பாதவனாய்த் துன்பம் இயற்கையானது என்று தெளிந்திருப்பவன், துன்பம் வந்த போது துன்ப முறுவது இல்லை.




சாலமன் பாப்பையா உரை:

உடம்பிற்கு இன்பம் விரும்பாதவனாய், அதற்கு வரும் துன்பத்தை இயல்புதானே என்பவன், மனம் தளர்ந்து துன்பப்படமாட்டான்.




கலைஞர் உரை:

இன்பத்தைத் தேடி அலையாமல், துன்பம் வந்தாலும் அதை இயல்பாகக் கருதிப்கொள்பவன் அந்தத் துன்பத்தினால் துவண்டு போவதில்லை




Couplet
628


He seeks not joy, to sorrow man is born, he knows;Such man will walk unharmed by touch of human woes




Explanation
That man never experiences sorrow, who does not seek for pleasure, and who considers distress to be natural (to man)




Transliteration
Inpam Vizhaiyaan  Itumpai  IyalpenpaanThunpam  Urudhal  Ilan




###













குறள்
629
 இன்பத்துள் இன்பம் விழையாதான் துன்பத்துள்துன்ப முறுதல் இலன்




மு.வ உரை:

இன்பம் வந்திக் காலத்தில் அந்த இன்பத்தை விரும்பிப் போற்றாதவன் துன்பம் வந்த காலத்தில் அந்தத்  துன்பத்தை அடைவது இல்லை.




சாலமன் பாப்பையா உரை:

தன் உடலுக்கு இன்பம் வரும்போது அதை மனத்தால் விரும்பாதவன், துன்பம் வரும்போது மனம் தளர்ந்து துன்பப்படமாட்டான்.




கலைஞர் உரை:

இன்பம் வரும் பொழுது அதற்காக ஆட்டம் போடாதவர்கள், துன்பம் வரும் பொழுதும் அதற்காக வாட்டம் கொள்ள மாட்டார்கள் இரண்டையும் ஒன்றுபோல் கருதும் உறுதிக்கு இது எடுத்துக்காட்டு




Couplet
629


Mid joys he yields not heart to joys' controlMid sorrows, sorrow cannot touch his soul




Explanation
He does not suffer sorrow, in sorrow who does not look for pleasure in pleasure




Transliteration
Inpaththul Inpam  Vizhaiyaadhaan  ThunpaththulThunpam  Urudhal  Ilan




###













குறள்
630
 இன்னாமை இன்பம் எனக்கொளின் ஆகுந்தன்ஒன்னார் விழையுஞ் சிறப்பு




மு.வ உரை:

ஒருவன் துன்பத்தையே தனக்கு இன்பமாகக் கருதிக்கொள்வானானால் அவனுடைய பகைவரும் விரும்பத்தக்க சிறப்பு உண்டாகும்.




சாலமன் பாப்பையா உரை:

ஒருவன் செயல் செய்யும்போது துன்பம் வந்தால் மனம் தளராமல் அதையே இன்பம் எனக் கொள்வான் என்றால், பகைவராலும் மதிக்கப்படும் சிறப்பு அவனுக்கு உண்டாகும்.




கலைஞர் உரை:

துன்பத்தை இன்பமாகக் கருதும் மனஉறுதி கொண்டவர்களுக்கு, அவர்களது பகைவர்களும் பாராட்டுகிற பெருமை வந்து சேரும்




Couplet
630


Who pain as pleasure takes, he shall acquireThe bliss to which his foes in vain aspire




Explanation
The elevation, which even his enemies will esteem, will be gained by him, who regards pain as pleasure




Transliteration
Innaamai Inpam  Enakkolin  AakundhanOnnaar  Vizhaiyunj  Chirappu




###





















