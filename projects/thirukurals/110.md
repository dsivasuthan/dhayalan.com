
































அதிகாரம்/Chapter/Adhigaram:
குறிப்பறிதல்/Recognition of the Signs /Kuripparidhal 110

இயல்/ChapterGroup/Iyal:
களவியல்/The Pre-marital love/Kalaviyal 12

பால்/Section/Paal:
காமத்துப்பால்/Love/Kaamaththuppaal 3






	&nbsp;






குறள்
1091
 இருநோக் கிவளுண்கண் உள்ள தொருநோக்குநோய்நோக்கொன் றந்நோய் மருந்து




மு.வ உரை:

இவளுடைய மை தீட்டிய கண்களில் உள்ளது  இருவகைப்பட்ட நோக்கமாகும், அவற்றுள் ஒரு நோக்கம் நோய் செய்யும் நோக்கம்,  மற்றொன்று அந் நோய்க்கு மருந்தாகும்.




சாலமன் பாப்பையா உரை:

இவளின் மையூட்டப்பட்ட கண்களில் என்மேல் இரண்டு நோக்கம் இருப்பது தெரிகிறது. ஒரு நோக்கம் எனக்கு துன்பம் தெரிகிறது. மற்றொன்று அந்தத் துன்பத்திற்கு மருந்து ஆகிறது.




கலைஞர் உரை:

காதலியின் மைதீட்டிய கண்களில் இரண்டு வகையான பார்வைகள் இருக்கின்றன; ஒரு பார்வை காதல் நோயைத் தரும் பார்வை; மற்றொரு பார்வை அந்த நோய்க்கு மருந்தளிக்கும் பார்வை




Couplet
1091


A double witchery have glances of her liquid eye;One glance is glance that brings me pain; the other heals again




Explanation
There are two looks in the dyed eyes of this (fair one); one causes pain, and the other is the cure thereof




Transliteration
Irunokku Ivalunkan  Ulladhu  OrunokkuNoinokkon  Rannoi  Marundhu




###













குறள்
1092
 கண்களவு கொள்ளும் சிறுநோக்கம் காமத்தில்செம்பாகம் அன்று பெரிது




மு.வ உரை:

கண்ணால் என்னை நோக்கிக் களவு கொள்கின்ற சுருங்கிய பார்வை காமத்தில் நேர்பாதி அன்று, அதைவிடப் பெரிய பகுதியாகும்.




சாலமன் பாப்பையா உரை:

நான் பார்க்காதபோது, என்னைக் களவாக பார்க்கும் இவளின் சிறு பார்வை, காதலில் சரி பாதி அன்று அதற்கு மேலாம்.




கலைஞர் உரை:

கள்ளத்தனமான அந்தக் கடைக்கண் பார்வை, காம இன்பத்தின் பாதியளவைக் காட்டிலும் பெரிது!




Couplet
1092


The furtive glance, that gleams one instant bright,Is more than half of love's supreme delight




Explanation
A single stolen glance of her eyes is more than half the pleasure (of sexual embrace)




Transliteration
Kankalavu Kollum  Sirunokkam  KaamaththilSempaakam  Andru  Peridhu




###













குறள்
1093
 நோக்கினாள் நோக்கி இறைஞ்சினாள் அஃதவள்யாப்பினுள் அட்டிய நீர்




மு.வ உரை:

என்னை நோக்கினாள், யான் கண்டதும் நோக்கித் தலைகுனிந்தால், அது அவள் வளர்க்கும் அன்பினுள் வார்க்கின்ற நீராகும்.




சாலமன் பாப்பையா உரை:

நான் பார்க்காதபோது, என்னைப் பார்த்தாள்; பார்த்து நாணத்தால் தலைகுனிந்தாள்;  இந்த செயல் எங்களுக்குள் காதல் பயிர் வளர அவள் ஊற்றிய நீராகும்.




கலைஞர் உரை:

கடைக்கண்ணால் அவள் என்னைப் பார்த்த பார்வையில் நாணம் மிகுந்திருந்தது; அந்தச் செயல் அவள் என்மீது கொண்ட அன்புப் பயிருக்கு நீராக இருந்தது




Couplet
1093


She looked, and looking drooped her head:On springing shoot of love 'its water shed




Explanation
She has looked (at men) and stooped (her head); and that (sign) waters as it were (the corn of) our love




Transliteration
Nokkinaal Nokki  Irainjinaal  AqdhavalYaappinul  Attiya  Neer




###













குறள்
1094
 யானோக்கும் காலை நிலனோக்கும் நோக்காக்கால்தானோக்கி மெல்ல நகும்




மு.வ உரை:

யான் நோக்கும் போது அவள் நிலத்தை நோக்குவாள், யான் நோக்காத போது அவள் என்னை நோக்கி மெல்லத் தனக்குள் மகிழ்வாள்.




சாலமன் பாப்பையா உரை:

நான் அவளை பார்க்கும்போது தலைகுனிந்து நிலத்தைப் பார்ப்பாள், நான் பார்க்காதபோதோ என்னைப் பார்த்து மெல்ல தனக்குள்ளே சிரிப்பாள்.




கலைஞர் உரை:

நான் பார்க்கும்போது குனிந்து நிலத்தைப் பார்ப்பதும், நான் பார்க்காத போது என்னைப் பார்த்துத் தனக்குள் மகிழ்ந்து புன்னகை புரிவதும் என் மீது கொண்டுள்ள காதலை அறிவிக்கும் குறிப்பல்லவா?




Couplet
1094


I look on her: her eyes are on the ground the while:I look away: she looks on me with timid smile




Explanation
When I look, she looks down; when I do not, she looks and smiles gently




Transliteration
Yaannokkum Kaalai  Nilannokkum  NokkaakkaalThaannokki  Mella  Nakum




###













குறள்
1095
 குறிக்கொண்டு நோக்காமை அல்லால் ஒருகண்சிறக்கணித்தாள் போல நகும்




மு.வ உரை:

என்னை நேராகக் குறித்துப் பார்க்காத அத் தன்மையே அல்லாமல், ஒரு கண்ணைச் சுருக்கினவள் போல் என்னைப் பார்த்து தனக்குள் மகிழ்வாள்.




சாலமன் பாப்பையா உரை:

நேரே பார்க்காமல் ஒரு கண்ணை மட்டும் சுருக்கி பார்ப்பவள் போல என்னைப் பார்த்துப் பார்த்துப் பிறகு தனக்குள் தானே மகிழ்வாள்.




கலைஞர் உரை:

அவள் என்னை நேராக உற்றுப் பார்க்கவில்லையே தவிர, ஒரு கண்ணைச் சுருக்கி வைத்துக் கொண்டதைப் போல என்னை நோக்கியவாறு தனக்குள் மகிழ்கிறாள்




Couplet
1095


She seemed to see me not; but yet the maidHer love, by smiling side-long glance, betrayed




Explanation
She not only avoids a direct look at me, but looks as it were with a half-closed eye and smiles




Transliteration
Kurikkontu Nokkaamai  Allaal  OrukanSirakkaniththaal  Pola  Nakum




###













குறள்
1096
 உறாஅ தவர்போற் சொலினும் செறாஅர்சொல்ஒல்லை உணரப் படும்




மு.வ உரை:

புறத்தே அயலார் போல் அன்பில்லாத சொற்களைச் சொன்னாலும், அகத்தே பகையில்லாதவரின் சொல் என்பது விரைவில் அறியப்படும்.




சாலமன் பாப்பையா உரை:

(பேசினேன்) அவள் யாரே எவரோ என்று பதில் சொன்னாள்; சொன்னாலும், மனத்தில் பகை இல்லாத அவளது சொல்லின் பொருள் விரைவில் அறியப்படும்.




கலைஞர் உரை:

காதலை மறைத்துக் கொண்டு, புறத்தில் அயலார் போலக் கடுமொழி கூறினாலும், அவள் அகத்தில் கோபமின்றி அன்பு கொண்டிருப்பது விரைவில் வெளிப்பட்டுவிடும்




Couplet
1096


Though with their lips affection they disown,Yet, when they hate us not, 'tis quickly known




Explanation
Though they may speak harshly as if they were strangers, the words of the friendly are soon understood




Transliteration
Uraaa Thavarpol  Solinum  SeraaarsolOllai  Unarap  Patum




###













குறள்
1097
 செறாஅச் சிறுசொல்லும் செற்றார்போல் நோக்கும்உறாஅர்போன் றுற்றார் குறிப்பு




மு.வ உரை:

பகை கொள்ளாத கடுஞ்சொல்லும், பகைவர் போல் பார்க்கும் பார்வையும் புறத்தே அயலார் போல் இருந்து அகத்தே அன்பு கொண்டவரின் குறிப்பாகும்.




சாலமன் பாப்பையா உரை:

(ஆம். இப்போது தெரிகிறது)  கோபம் இல்லாமல் பேசும் பேச்சும், பகைவர் போன்ற பார்வையும், யாரே போலத் தோன்றி நட்பாவார் காட்டும் அடையாளங்கள்.




கலைஞர் உரை:

பகையுணர்வு இல்லாத கடுமொழியும், பகைவரை நோக்குவது போன்ற கடுவிழியும், வெளியில் அயலார் போல நடித்துக்கொண்டு உள்ளத்தால் அன்பு கொண்டிருப்பவரை அடையாளம் காட்டும் குறிப்புகளாகும்




Couplet
1097


The slighting words that anger feign, while eyes their love revealAre signs of those that love, but would their love conceal




Explanation
Little words that are harsh and looks that are hateful are (but) the expressions of lovers who wish to act like strangers




Transliteration
Seraaach Chirusollum  Setraarpol  NokkumUraaarpondru  Utraar  Kurippu




###













குறள்
1098
 அசையியற் குண்டாண்டோர் ஏஎர்யான் நோக்கப் பசையினள் பைய நகும்




மு.வ உரை:

யான் நோக்கும் போது அதற்காக அன்பு கொண்டவனாய் மெல்லச் சிரிப்பாள், அசையும் மெல்லிய இயல்பை உடைய அவளுக்கு அப்போது ஓர் அழகு உள்ளது.




சாலமன் பாப்பையா உரை:

யாரோ எவரோ போல அவள் பேசிய பின்பும் நான் அவளைப் பார்க்க, அவள் மனம் நெகிழ்ந்து மனத்திற்குள் மெல்ல சிரித்தாள்; அச்சிரிப்பிலும் அவளுக்கு ஏதோ ஒரு குறிப்பு இருப்பது தெரிகிறது.




கலைஞர் உரை:

நான் பார்க்கும் போது என் மீது பரிவு கொண்டவளாக மெல்லச் சிரிப்பாள்; அப்போது, துவளுகின்ற அந்தத் துடியிடையாள் ஒரு புதிய பொலிவுடன் தோன்றுகிறாள்




Couplet
1098


I gaze, the tender maid relents the while;And, oh the matchless grace of that soft smile




Explanation
When I look, the pitying maid looks in return and smiles gently; and that is a comforting sign for me




Transliteration
Asaiyiyarku Untaantor  Eeryaan  NokkapPasaiyinal  Paiya  Nakum




###













குறள்
1099
 ஏதிலார் போலப் பொதுநோக்கு நோக்குதல்காதலார் கண்ணே உள




மு.வ உரை:

புறத்தே அயலார்போல் அன்பில்லாத பொது நோக்கம் கொண்டு பார்த்தல், அகத்தே காதல் கொண்டவரிடம் உள்ள இயல்பாகும்.




சாலமன் பாப்பையா உரை:

முன்பின் தெரியாதவர் போல, பொதுவாக பார்த்தப் பேசுவது காதலர்களிடம் இருக்கும் குணந்தான்.




கலைஞர் உரை:

காதலர்களுக்கு ஓர் இயல்பு உண்டு; அதாவது, அவர்கள் பொது இடத்தில் ஒருவரையொருவர் அந்நியரைப் பார்ப்பதுபோலப் பார்த்துக்கொள்வர்




Couplet
1099


The look indifferent, that would its love disguise,Is only read aright by lovers' eyes




Explanation
Both the lovers are capable of looking at each other in an ordinary way, as if they were perfect strangers




Transliteration
Edhilaar Polap  Podhunokku  NokkudhalKaadhalaar  Kanne  Ula




###













குறள்
1100
 கண்ணொடு கண்இணை நோக்கொக்கின் வாய்ச்சொற்கள்என்ன பயனும் இல




மு.வ உரை:

கண்களோடு கண்கள் நோக்காமல் ஒத்திருந்து அன்பு செய்யுமானால் வாய்ச் சொற்கள் என்ன பயனும் இல்லாமற் போகின்றன.




சாலமன் பாப்பையா உரை:

காதலரில் ஒருவர் கண்ணோடு மற்றொருவர் கண்ணும் பார்வையால் பேசிவிட்டால் அதற்கு பிறகு வாய்ச் சொற்களால் ஒரு பயனும் இல்லை.




கலைஞர் உரை:

ஒத்த அன்புடன் கண்களோடு கண்கள் கலந்து ஒன்றுபட்டு விடுமானால், வாய்ச்சொற்கள் தேவையற்றுப் போகின்றன




Couplet
1100


When eye to answering eye reveals the tale of love,All words that lips can say must useless prove




Explanation
The words of the mouths are of no use whatever, when there is perfect agreement between the eyes (of lovers)




Transliteration
Kannotu Kaninai  Nokkokkin  VaaichchorkalEnna  Payanum  Ila




###





















