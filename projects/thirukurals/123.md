
































அதிகாரம்/Chapter/Adhigaram:
பொழுதுகண்டு இரங்கல்/Lamentations at Eventide/Pozhudhukantirangal 123

இயல்/ChapterGroup/Iyal:
கற்பியல்/The Post-marital love/Karpiyal 13

பால்/Section/Paal:
காமத்துப்பால்/Love/Kaamaththuppaal 3






	&nbsp;






குறள்
1221
 மாலையோ அல்லை மணந்தார் உயிருண்ணும்வேலைநீ வாழி பொழுது




மு.வ உரை:

பொழுதே! நீ மாலைக்காலம் அல்ல; (காதலரோடு கூடியிருந்து பிறகு பிரிந்து வாழும்) மகளிரின் உயிரை உண்ணும் முடிவுக் காலமாக இருக்கினறாய்!




சாலமன் பாப்பையா உரை:

பொழுதே! நீ வாழ்க! முன்பெல்லாம் வருவாயே அந்த மாலையா நீ என்றால் இல்லை; திருமணம் செய்து கொண்ட பெண்களின் உயிரை வாங்கும் பொழுது நீ.




கலைஞர் உரை:

நீ மாலைப் பொழுதாக இல்லாமல் காதலரைப் பிரிந்திருக்கும் மகளிர் உயிரைக் குடிக்கும் வேலாக இருப்பதற்காக உனக்கோர் வாழ்த்து!




Couplet
1221


Thou art not evening, but a spear that doth devourThe souls of brides; farewell, thou evening hour




Explanation
Live, O you evening are you (the former) evening? No, you are the season that slays (married) women




Transliteration
Maalaiyo Allai  Manandhaar  UyirunnumVelainee  Vaazhi  Pozhudhu




###













குறள்
1222
 புன்கண்ணை வாழி மருள்மாலை எங்கேள்போல்வன்கண்ண தோநின் துணை




மு.வ உரை:

மயங்கிய மாலைப்‌பொழுதே! நீயும் எம்மைப்போல் துன்பப்படுகின்‌றாயே! உன் துணையும் எம் காதலர் போல் இரக்கம் அற்றதோ?




சாலமன் பாப்பையா உரை:

பகலும் இரவுமாய்  மயங்கும் மாலைப்பொழுதே! என்னைப் போலவே  நீயும் ஒளி இழந்த கண்ணோடு இருக்கிறாயே; உன் கணவரும் என் கணவரைப் போல் கொடியவரோ?




கலைஞர் உரை:

மயங்கும் மாலைப் பொழுதே! நீயும் எம்மைப் போல் துன்பப்படுகின்றாயே! எம் காதலர் போல் உன் துணையும் இரக்கம் அற்றதோ?




Couplet
1222


Thine eye is sad; Hail, doubtful hour of eventide!Of cruel eye, as is my spouse, is too thy bride




Explanation
A long life to you, O dark evening! You are sightless Is your help-mate (also) as hard-hearted as mine




Transliteration
Punkannai Vaazhi  Marulmaalai  EmkelpolVankanna  Thonin  Thunai




###













குறள்
1223
 பனியரும்பிப் பைதல்கொள் மாலை துனியரும்பித்துன்பம் வளர வரும்




மு.வ உரை:

பனி தோன்றிப் பசந்த நிறம் கொண்ட மாலைப் பொழுது எனக்கு வருத்தம் ஏற்பட்டுத் துன்பம் மேன்மேலும் வளரும்படியாக வருகின்றது.




சாலமன் பாப்பையா உரை:

அவர் என்னைப் பிரிவதற்கு முன்பு என்முன் வரவே நடுக்கம் எய்தி மேனி கறுத்து வந்த இந்த மாலைப் பொழுது இப்போது எனக்குச் சாவு வரும்படி தோன்றி, அதற்கான துன்பம் பெருகும்படி நாளும் வருகின்றது.




கலைஞர் உரை:

பக்கத்தில் என் காதலர் இருந்த போது பயந்து, பசலை நிறத்துடன் வந்த மாலைப் பொழுது, இப்போது என் உயிரை வெறுக்குமளவுக்குத் துன்பத்தை மிகுதியாகக் கொண்டு வருகிறது




Couplet
1223


With buds of chilly dew wan evening's shade enclose;My anguish buds space and all my sorrow grows




Explanation
The evening that (once) came in with trembling and dimness (now) brings me an aversion for life and increasing sorrow




Transliteration
Paniarumpip Paidhalkol  Maalai  ThuniarumpithThunpam  Valara  Varum




###













குறள்
1224
 காதலர் இல்வழி மாலை கொலைக்களத்தேதிலர் போல வரும்




மு.வ உரை:

காதலர் இல்லாத இப்போது, கொலை செய்யும் இடத்தில் பகைவர் வருவது போல் மாலைப்பொழுது ( என் உயிரைக் கொள்ள) வருகின்றது.




சாலமன் பாப்பையா உரை:

அவர் என்னைப் பிரியாமல் என்னுடன் இருந்தபோது எல்லாம் என் உயிர் வளர வந்த இந்த மாலைப் பொழுது, அவர் என்னைப் பிரிந்து இருக்கும் இப்போது, கொலைக் காலத்திற்கு  வரும் கொலையாளிகள் போலக் கருணை இல்லாமல் வருகிறது.




கலைஞர் உரை:

காதலர் பிரிந்திருக்கும்போது வருகிற மாலைப் பொழுது கொலைக் களத்தில் பகைவர் ஓங்கி வீசுகிற வாளைப்போல் வருகிறது




Couplet
1224


When absent is my love, the evening hour descends,As when an alien host to field of battle wends




Explanation
In the absence of my lover, evening comes in like slayers on the field of slaughter




Transliteration
Kaadhalar Ilvazhi  Maalai  KolaikkalaththuEdhilar  Pola  Varum




###













குறள்
1225
 காலைக்குச் செய்தநன் றென்கொல் எவன்கொல்யான்மாலைக்குச் செய்த பகை




மு.வ உரை:

யான் காலைப்பொழுதிற்குச் செய்த நன்மை என்ன? (என்னைத் துன்புறுத்துகின்ற) மாலைப் பொழுதிற்குச் செய்த பகையான தீமை என்ன?




சாலமன் பாப்பையா உரை:

காலைக்கு நான் செய்த நன்மை என்ன? மாலைக்கு நான் செய்த தீமை என்ன?




கலைஞர் உரை:

மாலைப் பொழுதாகிவிட்டால் காதல் துன்பம் அதிகமாக வருத்துகிறது அதனால் பிரிந்திருக்கும் காதலர் உள்ளம் ``காலை நேரத்துக்கு நான் செய்த நன்மை என்ன? மாலை நேரத்துக்குச் செய்த தீமைதான் என்ன?'' என்று புலம்புகிறது




Couplet
1225


O morn, how have I won thy grace? thou bring'st reliefO eve, why art thou foe! thou dost renew my grief




Explanation
O eve, why art thou foe! thou dost renew my grief




Transliteration
Kaalaikkuch Cheydhanandru  Enkol  EvankolyaanMaalaikkuch  Cheydha  Pakai?




###













குறள்
1226
 மாலைநோய் செய்தல் மணந்தார் அகலாதகாலை அறிந்த திலேன்




மு.வ உரை:

மாலைப் பொழுது இவ்வாறு துன்பம் செய்ய வல்லது என்பதைக் காதலர் என்னை விட்டு அகலாமல் உடனிருந்த காலத்தில் யான் அறியவில்லை.




சாலமன் பாப்பையா உரை:

முன்பு எனக்கு மகிழ்ச்சி தந்த மாலைப்பொழுது இப்படித் துன்பம் தரும் என்பதை, என்னை மணந்த காதலர் என்னைப் பிரிவதற்கு முன்பு நான் அறிந்தது கூட இல்லை.




கலைஞர் உரை:

மாலைக்காலம் இப்படியெல்லாம் இன்னல் விளைவிக்கக் கூடியது என்பதைக் காதலர் என்னை விட்டுப் பிரியாமல் இருந்த போது நான் அறிந்திருக்கவில்லை




Couplet
1226


The pangs that evening brings I never knew,Till he, my wedded spouse, from me withdrew




Explanation
Previous to my husband's departure, I know not the painful nature of evening




Transliteration
Maalainoi Seydhal  Manandhaar  AkalaadhaKaalai  Arindha  Thilen




###













குறள்
1227
 காலை அரும்பிப் பகலெல்லாம் போதாகிமாலை மலருமிந் நோய்




மு.வ உரை:

இந்த காமநோய், காலைப்பொழுதில் அரும்பாய்த் தோன்றி, பகற்பொழுதெல்லாம் பேரரும்பாய் வளர்ந்து மாலைப்பொழுதில் மலராகின்றது.




சாலமன் பாப்பையா உரை:

காதல் துன்பமாகிய இப்பூ, காலையில் அரும்புகிறது; பகலில் முதிர்கிறது; மாலைப்பொழுதில் மலர்ந்து விடுகிறது.




கலைஞர் உரை:

காதல் என்பது காலையில் அரும்பாகி, பகல் முழுதும் முதிர்ச்சியடைந்து, மாலையில் மலரும் ஒரு நோயாகும்




Couplet
1227


My grief at morn a bud, all day an opening flower,Full-blown expands in evening hour




Explanation
This malady buds forth in the morning, expands all day long and blossoms in the evening




Transliteration
Kaalai Arumpip  Pakalellaam  PodhaakiMaalai  Malarumin  Noi




###













குறள்
1228
 அழல்போலும் மாலைக்குக் தூதாகி ஆயன்குழல்போலும் கொல்லும் படை




மு.வ உரை:

ஆயனுடைய புல்லாங்குழல், நெருப்புப்போல் வருத்தும்‌ மாலைப்பொழுதிற்குத் தூதாகி என்னைக் கொல்லும்‌‌ படையாகவும் வருகின்றது.




சாலமன் பாப்பையா உரை:

முன்பு இனிதாய் ஒலித்த ஆயனின் புல்லாங்குழல்  இப்போது நெருப்பாய்ச் சுடும் மாலைப் பொழுதிற்கு் தூதானது மட்டும் அன்றி, என்னைக் கொல்லும் ஆயுதமுமாகிவிட்டது.




கலைஞர் உரை:

காதலர் பிரிவால் என்னைத் தணலாகச் சுடுகின்ற மாலைப்பொழுதை அறிவிக்கும் தூதாக வருவது போல வரும் ஆயனின் புல்லாங்குழலோசை என்னைக் கொல்லும் படைக்கருவியின் ஓசைபோல் அல்லவா காதில் ஒலிக்கிறது




Couplet
1228


The shepherd's pipe is like a murderous weapon, to my ear,For it proclaims the hour of ev'ning's fiery anguish near




Explanation
The shepherd's flute now sounds as a fiery forerunner of night, and is become a weapon that slays (me)




Transliteration
Azhalpolum Maalaikkuth  Thoodhaaki  AayanKuzhalpolum  Kollum  Patai




###













குறள்
1229
 பதிமருண்டு பைதல் உழக்கும் மதிமருண்டுமாலை படர்தரும் போழ்து




மு.வ உரை:

அறிவு மயங்கும்படியாக மாலைப்பொழுது வந்து படரும்போது, இந்த ஊரும் மயங்கி என்னைப் போல் துன்பத்தால் வருந்தும்.




சாலமன் பாப்பையா உரை:

இதற்கு முன்பு நான் மட்டும்தான் மயங்கித் துன்புற்றேன்; இனிப் பார்த்தவர் எல்லாம் மதி மயங்கும்படி மாலைப் பொழுது வரும்போது இந்த ஊரே மயங்கித் துன்பப்படும்.




கலைஞர் உரை:

என் அறிவை மயக்கும் மாலைப் பொழுது, இந்த ஊரையே மயக்கித் துன்பத்தில் ஆழ்த்துவது போல் எனக்குத் தோன்றுகிறது




Couplet
1229


If evening's shades, that darken all my soul, extend;From this afflicted town will would of grief ascend




Explanation
When night comes on confusing (everyone's) mind, the (whole) town will lose its sense and be plunged in sorrow




Transliteration
Padhimaruntu Paidhal  Uzhakkum  MadhimaruntuMaalai  Patardharum  Pozhdhu




###













குறள்
1230
 பொருள்மாலை யாளரை உள்ளி மருள்மாலைமாயுமென் மாயா உயிர்




மு.வ உரை:

( பிரிவுத் துன்பத்தால்) மாயமாய் நின்ற என் உயிர், பொருள் காரணமாகப் பிரிந்து சென்ற காதலரை நினைந்து மயங்குகின்ற இம் மாலைப்பொழுதில் மாய்கின்றது.




சாலமன் பாப்பையா உரை:

அவர் என்னைப் பிரிந்தபோது பொறுத்துக் கொண்ட என் உயிர், பொருள் மயக்கமே பெரிதாக உடைய அவரை நினைத்து மயங்கும் இந்த மாலைப் பொழுதில் மடிகின்றது.




கலைஞர் உரை:

பொருள் ஈட்டுவதற்கச் சென்றுள்ள காதலரை எண்ணி மாய்ந்து போகாத என்னுயிர், மயக்கும் இந்த மாலைப் பொழுதில் மாய்ந்து போகின்றது




Couplet
1230


This darkening eve, my darkling soul must perish utterly;Remembering him who seeks for wealth, but seeks not me




Explanation
My (hitherto) unextinguished life is now lost in this bewildering night at the thought of him who has the nature of wealth




Transliteration
Porulmaalai Yaalarai  Ulli  MarulmaalaiMaayumen  Maayaa  Uyir




###





















