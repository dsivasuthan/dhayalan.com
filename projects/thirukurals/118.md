
































அதிகாரம்/Chapter/Adhigaram:
கண் விதுப்பழிதல்/Eyes consumed with Grief/Kanvidhuppazhidhal 118

இயல்/ChapterGroup/Iyal:
கற்பியல்/The Post-marital love/Karpiyal 13

பால்/Section/Paal:
காமத்துப்பால்/Love/Kaamaththuppaal 3






	&nbsp;






குறள்
1171
 கண்டாம் கலுழ்வ தெவன்கொலோ தண்டாநோய்தாங்காட்ட யாங்கண் டது




மு.வ உரை:

தீராத இக்காமநோய், கண்கள் காட்ட யாம் கண்டதால் விளைந்தது; அவ்வாறிருக்க, காட்டிய கண்கள், இன்று அன்பு கொண்டு உணராமல் துன்பத்தால் வருந்துவது ஏன்?




சாலமன் பாப்பையா உரை:

தணியாத  காதல் துன்பத்தை நான் அறிந்ததே இந்தக் கண்கள் எனக்கு அவரைக் காட்டியதால்தானே? இப்போது  அவரைக் காட்டு என என்னிடம் அழுவது எதற்கு?




கலைஞர் உரை:

கண்கள் செய்த குற்றத்தால்தானே காதல் நோய் ஏற்பட்டது? அதே கண்கள் அந்தக் காதலரைக் காட்டுமாறு கேட்டு அழுவது ஏன்?




Couplet
1171


They showed me him, and then my endless painI saw: why then should weeping eyes complain




Explanation
As this incurable malady has been caused by my eyes which showed (him) to me, why should they now weep for (him)




Transliteration
Kandhaam Kaluzhva  Thevankolo  ThantaanoiThaamkaatta  Yaamkan  Tadhu




###













குறள்
1172
 தெரிந்துணரா நோக்கிய உண்கண் பரிந்துணராப்பைதல் உழப்ப தெவன்




மு.வ உரை:

ஆராய்ந்து உணராமல் அன்று நோக்கிக் காதல் கொண்ட கண்கள், இன்று அன்பு கொண்டு உணராமல் துன்பத்தால் வருந்துவது ஏன்?




சாலமன் பாப்பையா உரை:

வரப்போவதை அறியாமல்  அன்று அவரை எனக்குக் காட்டிய என் மை தீட்டப்பட்ட கண்கள், இன்று இது நம்மால் வந்தது; நாம்தாம் பொறுத்துக் கொள்ள வேண்டும் என்று எண்ணாமல் துன்பப்படுகின்றனவே எதற்காக?




கலைஞர் உரை:

விளைவுகளை உணராமல் மயங்கி நோக்கிய மைவிழிகள், இன்று, காதலரைப் பிரிந்ததால் துன்பமுறுவது தம்மால் தான் என அறியாமல் தவிப்பது ஏன்?




Couplet
1172


How glancing eyes, that rash unweeting looked that day,With sorrow measureless are wasting now away




Explanation
The dyed eyes that (then) looked without foresight, why should they now endure sorrow, without feeling sharply (their own fault)




Transliteration
Therindhunaraa Nokkiya  Unkan  ParindhunaraapPaidhal  Uzhappadhu  Evan?




###













குறள்
1173
 கதுமெனத் தாநோக்கித் தாமே கலுழும்இதுநகத் தக்க துடைத்து




மு.வ உரை:

அன்று காதலரைக் கண்கள் தாமே விரைந்து நோக்கி இன்று தாமே அழுகின்றன; இது நகைக்கத்தக்க தன்மை உடையது.




சாலமன் பாப்பையா உரை:

அன்றைக்கு அவரை வேகமாகப் பார்த்துவிட்டு, இன்றைக்குத் தனியாக  இருந்து இந்தக் கண்கள் அழுவதைப் பார்த்தால் சிரிப்புத்தான் வருகிறது.




கலைஞர் உரை:

தாமாகவே பாய்ந்து சென்று அவரைப் பார்த்து மகிழ்ந்த கண்கள், இன்று தாமாகவே அழுகின்றன இது நகைக்கத்தக்க ஒன்றாகும்




Couplet
1173


The eyes that threw such eager glances round erewhileAre weeping now. Such folly surely claims a smile




Explanation
They themselves looked eagerly (on him) and now they weep. Is not this to be laughed at ?




Transliteration
Kadhumenath Thaanokkith  Thaame  KaluzhumIthunakath  Thakka  Thutaiththu




###













குறள்
1174
 பெயலாற்றா நீருலந்த உண்கண் உயலாற்றாஉய்வில்நோய் என்கண் நிறுத்து




மு.வ உரை:

என் கண்கள், தப்பிப் பிழைக்க முடியாத தீராத காமநோயை என்னிடத்தில் உண்டாக்கி நிறுத்திவிட்டு, தாமும் அழமுடியாமல் நீர் வறண்டு விட்டன.




சாலமன் பாப்பையா உரை:

மை தீட்டப்பட்ட இந்தக் கண்கள் நான் தப்பிக்கவும், வாழவும் முடியாத காதல் துன்பத்தை எனக்குத் தந்துவிட்டுத் தாமும் அழ முடியாமல் நீர் வற்றிப் போய்விட்டன.




கலைஞர் உரை:

தப்பிப் பிழைக்க முடியாத, தீராத காதல் நோயை எனக்குத் தருவதற்குக் காரணமான என் கண்கள், தாமும் அழ முடியாமல் வற்றிப் போய்விட்டன




Couplet
1174


Those eyes have wept till all the fount of tears is dry,That brought upon me pain that knows no remedy




Explanation
These painted eyes have caused me a lasting mortal disease; and now they can weep no more, the tears having dried up




Transliteration
Peyalaatraa Neerulandha  Unkan  UyalaatraaUyvilnoi  Enkan  Niruththu




###













குறள்
1175
 படலாற்றா பைதல் உழக்கும் கடலாற்றக்காமநோய் செய்தவென் கண்




மு.வ உரை:

அன்று கடலும் தாங்கமுடியாத காமநோயை உண்டாக்கிய என் கண்கள், இன்று உறங்க முடியாமல் துன்பத்தால் வருந்துகின்றன.




சாலமன் பாப்பையா உரை:

கடலைவிடப் பெரிதாகும் காதல் துன்பத்தை எனக்குத் தந்த கண்கள்,  தாமும் தூங்காமல், துன்பத்தையும் அனுபவித்துக் கொண்டிருக்கின்றன.




கலைஞர் உரை:

கடல் கொள்ளாத அளவுக்குக் காதல் நோய் உருவாகக் காரணமாக இருந்த என் கண்கள், இப்போது தூங்க முடியாமல் துன்பத்தால் வாடுகின்றன




Couplet
1175


The eye that wrought me more than sea could hold of woes,Is suffering pangs that banish all repose




Explanation
Mine eyes have caused me a lust that is greater than the sea and (they themselves) endure the torture of sleeplessness




Transliteration
Patalaatraa Paidhal  Uzhakkum  KatalaatraakKaamanoi  Seydhaen  Kan




###













குறள்
1176
 ஓஒ இனிதே எமக்கிந் நோய் செய்தகண்தாஅம் இதற்பட் டது




மு.வ உரை:

எமக்கு இந்தக் காமநோயைஉண்டாக்கிய கண்கள், தாமும் இத்தகைய துன்பத்தைப்பட்டு வருந்துவது மிகவும் நல்லதே!




சாலமன் பாப்பையா உரை:

எனக்கு இந்தக் காதல் துன்பத்தைத் தந்த கண்கள் தாமும் தூங்காமல் அழுவது நன்றாகத்தான் இருக்கிறது.




கலைஞர் உரை:

ஓ! என் காதல் நோய்க்குக் காரணமான கண்கள், என்னைப் போலவே வாடி வருந்துகின்றன. இது எனக்கு மகிழ்ச்சியே!




Couplet
1176


Oho! how sweet a thing to see! the eyeThat wrought this pain, in the same gulf doth lie




Explanation
The eyes that have given me this disease have themselves been seized with this (suffering) Oh! I am much delighted




Transliteration
Oo Inidhe  Emakkinnoi  SeydhakanThaaam  Itharpat  Tadhu




###













குறள்
1177
 உழந்துழந் துள்நீர் அறுக விழைந்திழைந்துவேண்டி அவர்க்கண்ட கண்




மு.வ உரை:

அன்று விரும்பி நெகிழ்ந்து காதலரைக் கண்ட கண்கள் இன்று உறக்கமில்லாத துன்பத்தால் வருந்தி வருந்திக் கண்ணீரும் அற்றுப் போகட்டும்.




சாலமன் பாப்பையா உரை:

விரும்பி மகிழ்ந்து விடாமல் அன்று அவரைக் கண்ட கண்களின் உள் இருக்கும் கண்ணீர் எல்லாம் இன்று வருந்தி வருந்தி வற்றிப் போகட்டும்!




கலைஞர் உரை:

அன்று, இழைந்து குழைந்து ஆசையுடன் அவரைக் கண்ட கண்களே! இன்று பிரிந்து சென்றுள்ள அவரை நினைத்துக் தூங்காமலும், துளிக் கண்ணீரும் அற்றுப்போகும் நிலையிலும் துன்பப்படுங்கள்




Couplet
1177


Aching, aching, let those exhaust their stream,That melting, melting, that day gazed on him




Explanation
The eyes that became tender and gazed intently on him, may they suffer so much as to dry up the fountain of their tears




Transliteration
Uzhandhuzhan Thulneer  Aruka  VizhaindhizhaindhuVenti  Avarkkanta  Kan




###













குறள்
1178
 பேணாது பெட்டார் உளர்மன்னோ மற்றவர்க்காணா தமைவில கண்




மு.வ உரை:

உள்ளத்தால் விரும்பாமலே சொல்லளவில் விரும்பிப் பழகியவர் ஒருவர் இருக்கின்றார்; அவரைக் காணாமல் கண்கள் அமைதியுறவில்லை.




சாலமன் பாப்பையா உரை:

உள்ளத்தால் என்னை விரும்பாமல் வாயால் மட்டுமே விரும்பியவர் நன்றாக இருக்கட்டும்; ஆனால், அவரைக் காண முடியாமல்  என் கண்கள் தூங்காமல் இருக்கின்றன.!




கலைஞர் உரை:

என்னை அரவணைக்கும் எண்ணமின்றிக் காதலித்த ஒருவர் இருக்கின்றனர்; அவரைக் காணாமல் என் கண்களுக்கு அமைதியில்லையே!




Couplet
1178


Who loved me once, onloving now doth here remain;Not seeing him, my eye no rest can gain




Explanation
He is indeed here who loved me with his lips but not with his heart but mine eyes suffer from not seeing him




Transliteration
Penaadhu Pettaar  Ularmanno  MatravarkKaanaadhu  Amaivila  Kan




###













குறள்
1179
 வாராக்கால் துஞ்சா வரின்துஞ்சா ஆயிடைஆரஞர் உற்றன கண்




மு.வ உரை:

காதலர் வாராவிட்டால் தூங்குவதில்லை; வந்தாலும் தூங்குவதில்லை; இவற்றுக்கி‌டையே என் கண்கள் மிக்க துன்பத்தை அடைந்தன.




சாலமன் பாப்பையா உரை:

அவர் வராதபோது வரவை எதிர்பார்த்துத் தூங்குவதில்லை. வந்தபோதோ, எப்போது பிரிவாரோ என்று அஞ்சி் தூங்குவதில்லை; இரண்டு வழியிலும் என் கண்களுக்குத் தூங்க முடியாத துன்பந்தான்.




கலைஞர் உரை:

இன்னும் வரவில்லையே என்பதாலும் தூங்குவதில்லை; வந்துவிட்டாலும் பிறகு தூங்குவதில்லை இப்படியொரு துன்பத்தை அனுபவிப்பவை காதலர்களின் கண்களாகத் தானே இருக்க முடியும்




Couplet
1179


When he comes not, all slumber flies; no sleep when he is there;Thus every way my eyes have troubles hard to bear




Explanation
When he is away they do not sleep; when he is present they do not sleep; in either case, mine eyes endure unbearable agony




Transliteration
Vaaraakkaal Thunjaa  Varindhunjaa  AayitaiAaragnar  Utrana  Kan




###













குறள்
1180
 மறைபெறல் ஊராhக் கரிதன்றால் எம்போல்அறைபறை கண்ணார் அகத்து




மு.வ உரை:

அறையப்படும் பறைபோல் துன்பத்தை வெளிப்படுத்தும் கண்களை உடைய எம்மைப் போன்றவரிடத்தில் மறைபொருளான செய்தியை அறிதல் ஊரார்க்கு அரிது அன்று.




சாலமன் பாப்பையா உரை:

அடிக்கப்படும் பறைபோன்று மனத்துள் இருப்பதை அழுது வெளியே காட்டிவிடும் எம்போன்ற பெண்களின் ரகசியத்தை அறிந்து கொள்வது இவ்வூரில் இருப்பவர்க்கு எளிது.




கலைஞர் உரை:

காதல் வேதனையைப் பறைசாற்றிக் காட்டிக் கொடுக்க எம் கண்களேயிருக்கும்போது, யாம் மறைப்பதை அறிந்து கொள்வது ஊரார்க்குக் கடினமல்ல




Couplet
1180


It is not hard for all the town the knowledge to obtain,When eyes, as mine, like beaten tambours, make the mystery plain




Explanation
It is not difficult for the people of this place to understand the secret of those whose eyes, like mine, are as it were beaten drums




Transliteration
Maraiperal Ooraarkku  Aridhandraal  EmpolAraiparai  Kannaar  Akaththu




###





















