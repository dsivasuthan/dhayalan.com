
































அதிகாரம்/Chapter/Adhigaram:
இரவச்சம்/The Dread of Mendicancy/Iravachcham 107

இயல்/ChapterGroup/Iyal:
குடியியல்/Miscellaneous/Kudiyiyal 11

பால்/Section/Paal:
பொருட்பால்/Wealth/Porutpaal 2






	&nbsp;






குறள்
1061
 கரவா துவந்தீயும் கண்ணன்னார் கண்ணும்இரவாமை கோடி உறும்




மு.வ உரை:

உள்ளதை மறைக்காமல் உள்ளம் மகிழ்ந்து கொடுக்கும் கண்போல்  சிறந்தவரிடத்திலும் சென்று இரவாமலிருப்பதே கோடி மடங்கு நல்லதாகும்.




சாலமன் பாப்பையா உரை:

ஒளிவு மறைவு இல்லாமல், மனம் மகிழ்ந்து பிறர்க்குக் கொடுக்கும் இயல்பு உள்ளவரிடத்திலும் ஒன்றைக் கேட்கா திருப்பது கோடி நன்மையாகும்.




கலைஞர் உரை:

இருப்பதை ஒளிக்காமல் வழங்கிடும் இரக்கச்சிந்தையுடைவரிடம்கூட, இரவாமல் இருப்பது கோடி மடங்கு உயர்வுடையதாகும்




Couplet
1061


Ten million-fold 'tis greater gain, asking no alms to live,Even from those, like eyes in worth, who nought concealing gladly give




Explanation
Not to beg (at all) even from those excellent persons who cheerfully give without refusing, will do immense good




Transliteration
Karavaadhu Uvandheeyum  Kannannaar  KannumIravaamai  Koti  Urum




###













குறள்
1062
 இரந்தும் உயிர்வாழ்தல் வேண்டின் பரந்துகெடுக உலகியற்றி யான்




மு.வ உரை:

உலகத்தை படைத்தவன் உலகில் சிலர் இரந்தும் உயிர்வாழுமாறு ஏற்படுத்தியிருந்தால், அவன் இரப்பவரைப் போல் எங்கும் அலைந்து கெடுவானாக.




சாலமன் பாப்பையா உரை:

பிச்சை எடுத்துத்தான் உயிர்வாழ வேண்டும் என்ற நிலை இருந்தால், இந்த உலகைப் படைத்தவன் அங்கும் இங்கும் அலைந்து கெடுவானாக.




கலைஞர் உரை:

பிச்சையெடுத்துதான் சிலர் உயிர்வாழ வேண்டும் என்ற நிலையிருந்தால் இந்த உலகத்தைப் படைத்தவனாகச் சொல்லப்படுபவனும் கெட்டொழிந்து திரியட்டும்




Couplet
1062


If he that shaped the world desires that men should begging go,Through life's long course, let him a wanderer be and perish so




Explanation
If the Creator of the world has decreed even begging as a means of livelihood, may he too go abegging and perish




Transliteration
Irandhum Uyirvaazhdhal  Ventin  ParandhuKetuka  Ulakiyatri  Yaan




###













குறள்
1063
 இன்மை இடும்பை இரந்துதீர் வாமென்னும்வன்மையின் வன்பாட்ட தில்




மு.வ உரை:

வறுமைத் துன்பத்தை இரப்பதன் வாயிலாகத் தீர்ப்போம், என்று கருதி முயற்சியைக் கைவிட்ட வன்மையைப் போல் வன்மையானது வேறு இல்லை.




சாலமன் பாப்பையா உரை:

இல்லாமையால் வரும் துன்பத்தை (உழைத்துப் போக்காது) பிச்சை எடுத்துப் போக்கிக் கொள்ளலாம் என்று எண்ணும் கொடுமையிலும் கொடுமை வேறு இல்லை.




கலைஞர் உரை:

வறுமைக்கொடுமையைப் பிறரிடம் இரந்து போக்கிக் கொள்ளலாம் என்று கருதும் கொடுமையைப் போல் வேறொரு கொடுமை இல்லை




Couplet
1063


Nothing is harder than the hardness that will say,'The plague of penury by asking alms we'll drive away.'




Explanation
There is no greater folly than the boldness with which one seeks to remedy the evils of poverty by begging (rather than by working)




Transliteration
Inmai Itumpai  Irandhudheer  VaamennumVanmaiyin  Vanpaatta  Thil




###













குறள்
1064
 இடமெல்லாம் கொள்ளாத் தகைத்தே இடமில்லாக்காலும் இரவொல்லாச் சால்பு




மு.வ உரை:

வாழ வழி இல்லாத போதும் இரந்து கேட்க உடன்படாத சால்பு, உலகத்தில் இடமெல்லாம் கொள்ளாத அவ்வளவு பொருமையுடையதாகும்.




சாலமன் பாப்பையா உரை:

ஏதும் இல்லாமல் வறுமை உற்றபோதும் பிறரிடம் சென்று பிச்சை கேட்கச் சம்மதியாத மன அடக்கம், எல்லா உலகும் சேர்ந்தாலும் ஈடாகாத பெருமையை உடையது.




கலைஞர் உரை:

வாழ்வதற்கு ஒரு வழியும் கிடைக்காத நிலையிலும் பிறரிடம் கையேந்திட நினைக்காத பண்புக்கு, இந்த வையகமே ஈடாகாது




Couplet
1064


Who ne'er consent to beg in utmost need, their worthHas excellence of greatness that transcends the earth




Explanation
Even the whole world cannot sufficiently praise the dignity that would not beg even in the midst of destitution




Transliteration
Itamellaam Kollaath  Thakaiththe  ItamillaakKaalum  Iravollaach  Chaalpu




###













குறள்
1065
 தெண்ணீர் அடுபுற்கை ஆயினும் தாள்தந்ததுண்ணலின் ஊங்கினிய தில்




மு.வ உரை:

தெளிந்த நீர் போல் சமைத்த கூழே ஆனாலும், முயற்சியால் கிடைத்ததை உண்பதைவிட இனிமையானது வேறொன்றும் இல்லை.




சாலமன் பாப்பையா உரை:

நீரே மிகுதியாக இருக்கச் சமைக்கப்பட்ட கஞ்சியே என்றாலும், உழைத்த வரவில் உண்பதைக் காட்டிலும் மேலான மகிழ்ச்சி இல்லை.




கலைஞர் உரை:

கூழ்தான் குடிக்கவேண்டிய நிலை என்றாலும், அதையும் தானே உழைத்துச் சம்பாதித்துக் குடித்தால் அதைவிட இனிமையானது வேறொன்றும் இல்லை




Couplet
1065


Nothing is sweeter than to taste the toil-won cheer,Though mess of pottage as tasteless as the water clear




Explanation
Even thin gruel is ambrosia to him who has obtained it by labour




Transliteration
Thenneer Atupurkai  Aayinum  ThaaldhandhadhuUnnalin  Oonginiya  Thil




###













குறள்
1066
 ஆவிற்கு நீரென் றிரப்பினும் நாவிற்கிரவின் இளிவந்த தில்




மு.வ உரை:

பசுவிற்கு நீர் வேண்டும் என்று அறம் நோக்கி இரந்து கேட்டாலும், இர த்தலை விட நாவிற்கு இழிவானது மற்றொன்று இல்லை.




சாலமன் பாப்பையா உரை:

பசுவிற்குத் தண்ணீர் வேண்டும் என்று பிறரிடம் பிச்சையாகக் கேட்டாலும் அதுவும் பிச்சையாதலால், நம் நாவிற்கு  அதைவிடக் கேவலம் வேறு இல்லை.




கலைஞர் உரை:

தாகம் கொண்டு தவிக்கும் பசுவுக்காகத் தண்ணீர் வேண்டுமென இரந்து கேட்டாலும்கூட, அப்படிக் கேட்கும் நாவுக்கு, அதைவிட இழிவானது வேறொன்றுமில்லை




Couplet
1066


E'en if a draught of water for a cow you ask,Nought's so distasteful to the tongue as beggar's task




Explanation
There is nothing more disgraceful to one's tongue than to use it in begging water even for a cow




Transliteration
Aavirku Neerendru  Irappinum  NaavirkuIravin  Ilivandha  Thil




###













குறள்
1067
 இரப்பான் இரப்பாரை எல்லாம் இரப்பிற்கரப்பார் இரவன்மின் என்று




மு.வ உரை:

இரந்து கேட்பதனால் உள்ளதை ஒளிப்பவரிடத்தில் சென்று இரக்க வேண்டுடாம் என்று இரப்பவர் எல்லோரையும் இரந்து வேண்டுகின்றேன்.




சாலமன் பாப்பையா உரை:

பிச்சை எடுத்துத்தான் ஆகவேண்டும் என்றால், தம்மிடம் இருப்பதை மறைப்பாரிடம் பிச்சை எடுக்க வேண்டா என்று, பிச்சை எடுப்பவரிடம் எல்லாம் நாம் பிச்சை கேட்கின்றேன்.




கலைஞர் உரை:

கையில் உள்ளதை மறைத்து இல்லை என்போரிடம் கையேந்த வேண்டாமென்று கையேந்துபவர்களையெல்லாம் கையேந்திக்கேட்டு கொள்கிறேன்




Couplet
1067


One thing I beg of beggars all, 'If beg ye may,Of those who hide their wealth, beg not, I pray.'




Explanation
I beseech all beggars and say, "If you need to beg, never beg of those who give unwillingly."




Transliteration
Irappan Irappaarai  Ellaam  IrappinKarappaar  Iravanmin  Endru




###













குறள்
1068
 இரவென்னும் ஏமாப்பில் தோணி கரவென்னும்பார்தாக்கப் பக்கு விடும்




மு.வ உரை:

இரத்தல் என்னும் காவல் இல்லாத மரக்கலம் உள்ளதை ஒளித்துவைக்கும் தன்மையாகிய வன்னிலம் தாக்கினால் உடைந்து விடும்.




சாலமன் பாப்பையா உரை:

வறுமைக் கடலைக் கடந்துவிட ஏறிய பிச்சை என்னும் வலு இல்லாத தோணி இருப்பதை மறைத்தல் என்னும் பாறையில் மோதப் பிளந்துபோகும்.




கலைஞர் உரை:

இருப்பதை மறைத்து இல்லையென்று கூறும் கல் நெஞ்சின் மீது, இரத்தல் எனப்படும் பாதுகாப்பற்ற தோணி மோதினால் பிளந்து நொறுங்கிவிடும்




Couplet
1068


The fragile bark of beggaryWrecked on denial's rock will lie




Explanation
The unsafe raft of begging will split when it strikes on the rock of refusal




Transliteration
Iravennum Emaappil  Thoni  KaravennumPaardhaakkap  Pakku  Vitum




###













குறள்
1069
 இரவுள்ள உள்ளம் உருகும் கரவுள்ளஉள்ளதூஉம் இன்றிக் கெடும்




மு.வ உரை:

இரத்தலின் கொடுமையை  நினைத்தால் உள்ளம் கரைந்து உருகும், உள்ளதை ஒழிக்கும் கொடுமையை நினைத்தால் உருகுமளவும் இல்லாமல் அழியும்.




சாலமன் பாப்பையா உரை:

பிறரிடம் போய்ப் பிச்சை ஏற்று நிற்கும் கொடுமையை எண்ணினால்  என் உள்ளம் உருகும். இக்கொடுமையைப் பார்த்த பிறகும் இல்லை  என்று மறைப்பவர் கொடுமையை எண்ணினால் உருகும் உள்ளமும் இல்லாது அழிந்துவிடும்.




கலைஞர் உரை:

இரந்து வாழ்வோர் நிலையை நினைக்கும் போது உள்ளம் உருகுகிறது, இருப்பதைக் கொடுக்க மனமின்றி மறைத்து வாழ்பவரை நினைத்தால் உருகிடவும் வழியின்றி உள்ளமே ஒழிந்து விடுகிறது




Couplet
1069


The heart will melt away at thought of beggary,With thought of stern repulse 'twill perish utterly




Explanation
To think of (the evil of) begging is enough to melt one's heart; but to think of refusal is enough to break it




Transliteration
Iravulla Ullam  Urukum  KaravullaUlladhooum  Indrik  Ketum




###













குறள்
1070
 கரப்பவர்க் கியாங்கொளிக்கும் கொல்லோ இரப்பவர்சொல்லாடப் போஒம் உயிர்




மு.வ உரை:

இரப்பவர் இல்லை என்று சொல்கின்ற அளவிலேயே உயிர் போகின்றதே, உள்ளதை இல்லை என்று ஒளிப்பவர்க்கு உயிர் எங்கு ஒளிந்திருக்குமோ.




சாலமன் பாப்பையா உரை:

இல்லை என்று சொல்வதைக் கேட்ட உடனே பிச்சை எடுப்பவரிடமிருந்து போய் விடும் உயிர், இல்லை என்று  சொல்பவர்க்கு மட்டும் போகாமல் எங்கே போய் ஒளிந்து கொள்கிறது?




கலைஞர் உரை:

இருப்பதை ஒளித்துக்கொண்டு `இல்லை' என்பவர்களின் சொல்லைக் கேட்டவுடன், இரப்போரின் உயிரே போய் விடுகிறதே; அப்படிச் சொல்பவர்களின் உயிர் மட்டும் எங்கே ஒளிந்துகொண்டு இருக்குமோ?




Couplet
1070


E'en as he asks, the shamefaced asker dies;Where shall his spirit hide who help denies




Explanation
Saying "No" to a beggar takes away his life. (but as that very word will kill the refuser) where then would the latter's life hide itself ?




Transliteration
Karappavarkku Yaangolikkum  Kollo  IrappavarSollaatap  Poom  Uyir




###





















