
































அதிகாரம்/Chapter/Adhigaram:
புணர்ச்சி விதும்பல்/Desire for Reunion/Punarchchividhumpal 129

இயல்/ChapterGroup/Iyal:
கற்பியல்/The Post-marital love/Karpiyal 13

பால்/Section/Paal:
காமத்துப்பால்/Love/Kaamaththuppaal 3






	&nbsp;






குறள்
1281
 உள்ளக் களித்தலும் காண மகிழ்தலும்கள்ளுக்கில் காமத்திற் குண்டு




மு.வ உரை:

நினைத்த அளவிலே களிப்படைதலும் கண்ட அளவிலே மகிழ்ச்சி அடைதலும் ஆகிய இந்த இருவகை தன்மையும் கள்ளுக்கு இல்‌லை; காமத்திற்கு உண்டு




சாலமன் பாப்பையா உரை:

நினைத்த அளவிலே உணர்வு அழியாமல்  உள்ளம் கிளர்தலும், பார்த்த அளவிலே உணர்வு அழிய உள்ளம் கிளர்தலும்  கள் உண்பவர்க்கு இல்லை; காதல் வசப்பட்டவர்க்கே உண்டு.




கலைஞர் உரை:

மதுவை அருந்தினால்தான் இன்பம், ஆனால் காதல் அப்படியல்ல; நினைத்தாலே இன்பம்; காதலர்கள் ஒருவரையொருவர் கண்டாலே இன்பம்




Couplet
1281


Gladness at the thought, rejoicing at the sight,Not palm-tree wine, but love, yields such delight




Explanation
To please by thought and cheer by sight is peculiar, not to liquor but lust




Transliteration
Ullak Kaliththalum  Kaana  MakizhdhalumKallukkil  Kaamaththir  Kuntu




###













குறள்
1282
 தினைத்துணையும் ஊடாமை வேண்டும் பனைத்துணையும்காமம் நிறைய வரின்




மு.வ உரை:

காமம் பனையளவாக நிறைய வரும்போது காதலரோடு தினையளவாகச் சிறிதேனும் ஊடல் கொள்ளாமல் இருக்க வேண்டும்.




சாலமன் பாப்பையா உரை:

பெண்களுக்குக் காதல் மிகப்  பெரிதாகுமானால், கணவனோடு மிகச் சிறிதளவும் ஊடாமல் இருக்க வேண்டும்.




கலைஞர் உரை:

பனையளவாகக் காதல் பெருகிடும் போது தினையளவு ஊடலும் கொள்ளாமல் இருக்க வேண்டும்




Couplet
1282


When as palmyra tall, fulness of perfect love we gain,Distrust can find no place small as the millet grain




Explanation
If women have a lust that exceeds even the measure of the palmyra fruit, they will not desire (to feign) dislike even as much as the millet




Transliteration
Thinaiththunaiyum Ootaamai  Ventum  Panaith  ThunaiyumKaamam  Niraiya  Varin




###













குறள்
1283
 பேணாது பெட்பவே செய்யினும் கொண்கனைக்காணா தமையல கண்




மு.வ உரை:

என்னை விரும்பாமல் புறக்கணித்துத் தனக்கு விருப்பமானவற்றையே செய்து ஒழுகினாலும், என்னுடைய கண்கள் காதலனைக் காணாமல் பொருந்தவில்லை.




சாலமன் பாப்பையா உரை:

 என்னை அவமதித்து அவர் தம் விருப்பப்படியே செய்தாலும் என் கண்கள் அவரைக் காணாமல் இருப்பதில்லை.




கலைஞர் உரை:

என்னை அரவணைக்காமல் தமக்கு விருப்பமானவற்றையே செய்து கொண்டிருந்தாலும், என் கண்கள் அவரைக் காணாமல் அமைதி அடைவதில்லை




Couplet
1283


Although his will his only law, he lightly value me,My heart knows no repose unless my lord I see




Explanation
Though my eyes disregard me and do what is pleasing to my husband, still will they not be satisfied unless they see him




Transliteration
Penaadhu Petpave  Seyyinum  KonkanaikKaanaa  Thamaiyala  Kan




###













குறள்
1284
 ஊடற்கண் சென்றேன்மன் தோழி அதுமறந்துகூடற்கண் சென்றதென் னெஞ்சு




மு.வ உரை:

தோழி! யான் அவரோடு ஊடுவதற்காகச் சென்றேன்; ஆனால், என்னுடைய நெஞ்சம் அந்த நோக்கத்தை மறந்து அவரோடு கூடுவதற்காகச் சென்றது.




சாலமன் பாப்பையா உரை:

தோழி! காதலரைக் காண்டுபதற்கு முன்,  அவர் செய்த தவற்றை எண்ணி ஊட நினைத்தேன்; அவரைப் பார்த்த பிறகு, அதை மறந்து, அவருடன் கூடவே என் மனம் சென்றது.




கலைஞர் உரை:

ஊடுவதற்காகச் சென்றாலும்கூட அதை நெஞ்சம் மறந்து விட்டுக் கூடுவதற்கு இணங்கி விடுவதே காதலின் சிறப்பு




Couplet
1284


My friend, I went prepared to show a cool disdain;My heart, forgetting all, could not its love restrain




Explanation
My heart, forgetting all, could not its love restrain




Transliteration
Ootarkan Sendrenman  Thozhi  AdhumarandhuKootarkan  Sendradhu  En  Nenju




###













குறள்
1285
 எழுதுங்கால் கோல்காணாக் கண்ணேபோல் கொண்கண்பழிகாணேன் கண்ட இடத்து




மு.வ உரை:

மை தீட்டும் நேரத்தில் தீட்டு் கோலைக் காணாத கண்களைப் போல், காதலனைக் கண்டபோது மட்டும் அவனுடைய குற்றத்தை நினைக்காமல் மறந்து விடுகின்றேன்.




சாலமன் பாப்பையா உரை:

முன்பு பார்த்திருந்தும் மை தீட்டும்போது அஞ்சனக் கோலைக் காணாத கண்களைப் போல, கணவனின் தவற்றை அவர் இல்லாதபோது எண்ணி இருந்தும், நேரில் அவரைக் கண்ட போது காணேன்.




கலைஞர் உரை:

கண்ணில் மை தீட்டிக் கொள்ளும் பொழுது அந்த மை தீட்டும் கோலைக் காணாதது போலவே, காதலனைக் காணும்பொழுது அவன் என்னைப் பிரிந்து சென்ற குற்றத்தை மறந்து விடுகிறேன்




Couplet
1285


The eye sees not the rod that paints it; nor can ISee any fault, when I behold my husband nigh




Explanation
Like the eyes which see not the pencil that paints it, I cannot see my husband's fault (just) when I meet him




Transliteration
Ezhudhungaal Kolkaanaak  Kannepol  KonkanPazhikaanen  Kanta  Itaththu




###













குறள்
1286
 காணுங்கால் காணேன் தவறாய காணாக்கால்காணேன் தவறல் லவை




மு.வ உரை:

காதலரைக் யான் காணும்போது ( அவருடைய செயல்களில்) தவறானவற்றைக் காண்பதில்லை; அவரைக் காணாதபோது தவறு அல்லாத நன்மைகளைக் காண்பதில்லை.




சாலமன் பாப்பையா உரை:

கணவனை நான் காணும்போது அவரது தவறுகளைக் காணேன்; காணாதபோதோ, தவறுகளைத் தவிரப் பிறவற்றைக் காணேன்.




கலைஞர் உரை:

அவரைக் காணும்பொழுது அவர் குற்றங்களை நான் காண்பதில்லை; அவரைக் காணாதபொழுது அவர் குற்றங்களைத் தவிர வேறொன்றையும் நான் காண்பதில்லை




Couplet
1286


When him I see, to all his faults I 'm blind;But when I see him not, nothing but faults I find




Explanation
When I see my husband, I do not see any faults; but when I do not see him, I do not see anything but faults




Transliteration
Kaanungaal Kaanen  Thavaraaya  KaanaakkaalKaanen  Thavaral  Lavai




###













குறள்
1287
 உய்த்தல் அறிந்து புனல்பாய் பவரேபோல்பொய்த்தல் அறிந்தென் புலந்து




மு.வ உரை:

வெள்ளம் இழுத்துச் செல்வதை அறிந்திருந்தும் ஓட் நீரில் பாய்கின்றவரைப் போல், பயன்படாமை அறிந்திருந்திருந்தும் ஊடல் கொள்வதால் பயன் ன்னெ?




சாலமன் பாப்பையா உரை:

தன்னை இழுத்துக் கொண்டு போகும் என்று தெரிந்தும், ஓடும் வெள்ளத்துள் பாய்பவர் செயலைப் போல, என் சினம் பலன் அளிக்காது என்று  தெரிந்தும் அவருடன் ஊடல் கொண்டு ஆவது என்ன?




கலைஞர் உரை:

வெள்ளம் அடித்துக் கொண்டு போய் விடுமெனத் தெரிந்திருந்தும் நீரில் குதிப்பவரைப் போல, வெற்றி கிடைக்காது எனப் புரிந்திருந்தும், ஊடல் கொள்வதால் பயன் என்ன?




Couplet
1287


As those of rescue sure, who plunge into the stream,So did I anger feign, though it must falsehood seem




Explanation
Like those who leap into a stream which they know will carry them off, why should a wife feign dislike which she knows cannot hold out long?




Transliteration
Uyththal Arindhu  Punalpaai  PavarepolPoiththal  Arindhen  Pulandhu




###













குறள்
1288
 இளித்தக்க இன்னா செயினும் களித்தார்க்குக்கள்ளற்றே கள்வநின் மார்பு




மு.வ உரை:

கள்வ! இழிவு வரத்தக்க துன்பங்களைச் செய்தாலும் கள்ளுண்டு களித்தவர்க்கு மேன்‌மேலும் விருப்பம் தரும் கள்ளைப் போன்றது உன் மார்பு.




சாலமன் பாப்பையா உரை:

வஞ்சகரே! தன்னை உண்டு மகிழ்ந்தவர்க்கு எளிமை வரத்தக்க தீமையைச் செய்தாலும், அவரால் மேலும் மேலும் விரும்பப்படும் கள்ளைப் போன்றது எனக்கு உன் மார்பு. இத்தனையும் அவளுக்கு மட்டுந்தானா? அவன் எதுவுமே நினைக்கவில்லையா? அவள் நினைவுகளை அவளின் பார்வையிலேயே படித்துவிட்டான். அவளைத் தேற்றுகிறான்.




கலைஞர் உரை:

என்னுள்ளம் கவர்ந்த கள்வனே! இழிவு தரக்கூடிய துன்பத்தை நீ எனக்கு அளித்தாலும் கூட, கள்ளை உண்டு களித்தவர்க்கு மேலும் மேலும் அந்தக் கள்ளின் மீது விருப்பம் ஏற்படுவது போலவே என்னையும் மயங்கச் செய்கிறது உன் மார்பு




Couplet
1288


Though shameful ill it works, dear is the palm-tree wineTo drunkards; traitor, so to me that breast of thine




Explanation
O you rogue! your breast is to me what liquor is to those who rejoice in it, though it only gives them an unpleasant disgrace




Transliteration
Iliththakka Innaa  Seyinum  KaliththaarkkukKallatre  Kalvanin  Maarpu




###













குறள்
1289
 மலரினும் மெல்லிது காமம் சிலரதன்செவ்வி தலைப்படு வார்




மு.வ உரை:

காமம் மலரை விட மென்மை உடையதாகும்; அந்த உண்மை அறிந்து அதன் நல்ல பயனைப் பெறக்கூடியவர் சிலரே.




சாலமன் பாப்பையா உரை:

காதல் இன்பம் மலரைவிட மென்மையானது. அதை அறிந்து அனுபவிப்பதற்கு ஏற்ற இடம், காலம், தேவையானவை எல்லாம் பெற்றுக் காதல் இன்பத்தின் நலனை அனுபவிப்பவர் இவ்வுலகில் சிலரே




கலைஞர் உரை:

காதல் இன்பம், மலரைவிட மென்மையானது அதனை அதே மென்மையுடன் நுகருபவர்கள் சிலரே ஆவார்கள்




Couplet
1289


Love is tender as an opening flower In season dueTo gain its perfect bliss is rapture known to few




Explanation
Sexual delight is more delicate than a flower, and few are those who understand its real nature




Transliteration
Malarinum Mellidhu  Kaamam  SilaradhanSevvi  Thalaippatu  Vaar




###













குறள்
1290
 கண்ணின் துனித்தே கலங்கினாள் புல்லுதல்என்னினும் தான்விதுப் புற்று




மு.வ உரை:

கண் பார்வையின் அளவில் பிணங்கி, என்னை விடத் தான் விரைந்து தழுவுதலை விரும்பி, ( பிணங்கிய நிலையையும் மறந்து) கலந்து விட்டாள்.




சாலமன் பாப்பையா உரை:

தன் கண் அளவில் என்னோடு ஊடி, என்னைத் தழுவுவதை என்னைக் காட்டிலும் அவள் விரைந்து விரும்புவதால், ஊடலை மறந்து கூடிவிட்டாள்




கலைஞர் உரை:

விழிகளால் ஊடலை வெளியிட்டவள், கூடித் தழுவுவதில் என்னைக் காட்டிலும் விரைந்து செயல்பட்டு என்னோடு கலந்து விட்டாள்




Couplet
1290


Her eye, as I drew nigh one day, with anger shone:By love o'erpowered, her tenderness surpassed my own




Explanation
She once feigned dislike in her eyes, but the warmth of her embrace exceeded my own




Transliteration
Kannin Thuniththe  Kalanginaal  PulludhalEnninum  Thaanvidhup  Putru




###





















