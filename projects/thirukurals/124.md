
































அதிகாரம்/Chapter/Adhigaram:
உறுப்புநலன் அழிதல்/Wasting Away/Uruppunalanazhidhal 124

இயல்/ChapterGroup/Iyal:
கற்பியல்/The Post-marital love/Karpiyal 13

பால்/Section/Paal:
காமத்துப்பால்/Love/Kaamaththuppaal 3






	&nbsp;






குறள்
1231
 சிறுமை நமக்கொழியச் சேட்சென்றார் உள்ளிநறுமலர் நாணின கண்




மு.வ உரை:

இத்துன்பத்தை நமக்கு விட்டு விட்டுத் தொலைவில் உள்ள நாட்டுக்குச் சென்ற காதலரை நினைந்து அழுதமையால் கண்கள் அழகு இழந்து நறுமலர்களுக்கு நாணி விட்டன.




சாலமன் பாப்பையா உரை:

 பிரிவைப் பொறுக்காத சிறுமை என்னோடு இருக்கப் பிரிவைப் பொறுத்துக் கொண்டு தொலைவில் சென்று அவரை எண்ணி அழுவதால், கண்கள் ஒளி இழந்துவிட்டன. முன்பு கண்களைக் கண்டு வெட்கப்பட்ட மண மலர்களுக்கு இப்போது கண்கள் வெட்கப்பட்டுவிட்டன.




கலைஞர் உரை:

பிரிவுத் துன்பத்தை நமக்களித்துவிட்டு நெடுந்தொலைவு சென்று விட்டாரேயென்று வருந்திடும் காதலியின் கண்கள் அழகிழந்துபோய், மலர்களுக்கு முன்னால் நாணிக் கிடக்கின்றன




Couplet
1231


Thine eyes grown dim are now ashamed the fragrant flow'rs to see,Thinking on him, who wand'ring far, leaves us in misery




Explanation
While we endure the unbearable sorrow, your eyes weep for him who is gone afar, and shun (the sight of) fragrant flowers




Transliteration
Sirumai Namakkozhiyach  Chetchendraar  UlliNarumalar  Naanina  Kan




###













குறள்
1232
 நயந்தவர் நல்காமை சொல்லுவ போலும்பசந்து பனிவாரும் கண்




மு.வ உரை:

பசலை நிறம் அடைந்து நீர் சொரியும் கண்கள், நாம் விரும்பிய காதலர் நமக்கு அன்பு செய்யாத தன்மையைப் ( பிறர்க்குச்) சொல்வன போல் உள்ளன.




சாலமன் பாப்பையா உரை:

பசந்து, நீர் சிந்தும் கண்கள், நான் விரும்பியவர் என்னை விரும்பவில்லை என்பதைப் பிறர்க்குச் சொல்லும் போலும்!




கலைஞர் உரை:

பசலை நிறம் கொண்டு நீர் பொழியும் கண்கள், விரும்பிய காதலர் அன்பு காட்டவில்லை யென்பதை சொல்லி காட்டுகின்றன




Couplet
1232


The eye, with sorrow wan, all wet with dew of tears,As witness of the lover's lack of love appears




Explanation
The discoloured eyes that shed tears profusely seem to betray the unkindness of our beloved




Transliteration
Nayandhavar Nalkaamai  Solluva  PolumPasandhu  Panivaarum  Kan




###













குறள்
1233
 தணந்தமை சால அறிவிப்ப போலும்மணந்தநாள் வீங்கிய தோள்




மு.வ உரை:

கூடியிருந்த காலத்தில் மகிழ்ந்து பூரித்திருந்த தோள்கள், ( இப்போது மெலிந்தும்) காதலருடைய பிரிவை நன்றாக அறிவிப்பவை போல் உள்ளன.




சாலமன் பாப்பையா உரை:

அவர் என்னை மணந்தபோது இன்பத்தால் பருத்த என் தோள்கள், இன்று மெலிந்து அவர் என்னைப் பிரிந்திருப்பதை மற்றவர்க்குத் தெரிவிக்கும்.




கலைஞர் உரை:

தழுவிக் கிடந்த போது பூரித்திருந்த தோள், இப்போது மெலிந்து காணப்படுவது; காதலன் பிரிவை அறிவிப்பதற்காகத்தான் போலும்




Couplet
1233


These withered arms, desertion's pangs abundantly display,That swelled with joy on that glad nuptial day




Explanation
The shoulders that swelled on the day of our union (now) seem to announce our separation clearly (to the public)




Transliteration
Thanandhamai Saala  Arivippa  PolumManandhanaal  Veengiya  Thol




###













குறள்
1234
 பணைநீங்கிப் பைந்தொடி சோரும் துணைநீங்கித்தொல்கவின் வாடிய தோள்




மு.வ உரை:

துணைவர் விட்டு நீங்கியதால் பழைய அழகு கெட்டு வாடிய தோள்கள், பருத்த தன்மை கெட்டு மெலிந்து வளையல்களும் கழலச் செய்கின்றன.




சாலமன் பாப்பையா உரை:

அவர் என்னைப் பிரிந்ததால் பழைய இயற்கை அழகை இழந்த என் தோள்கள், இப்போது வளையல்களும் கழலும்படி மெலிந்திருக்கின்றன.




கலைஞர் உரை:

பருத்திருந்த பருவத் தோள்கள் பழைய எழில் குலைந்து, பசும்பொன் வளையல்களும் கழன்று விழுகின்றன காதலனைப் பிரிந்து வாடுவதன் காரணமாக




Couplet
1234


When lover went, then faded all their wonted charms,And armlets' golden round slips off from these poor wasted arms




Explanation
In the absence of your consort, your shoulders having lost their former beauty and fulness, your bracelets of pure gold have become loose




Transliteration
Panaineengip Paindhoti  Sorum  ThunaineengithTholkavin  Vaatiya  Thol




###













குறள்
1235
 கொடியார் கொடுமை உரைக்கும் தொடியொடுதொல்கவின் வாடிய தோள்




மு.வ உரை:

வளையல்களும் கழன்று பழைய அழகும் கெட்டு, வாடிய தோள்கள் (என் துன்பம் உணராத) கொடியவரி்ன கொடுமையைப் பிறர் அறியச் சொல்கின்றன.




சாலமன் பாப்பையா உரை:

வளையல்கள் கழல, முன்னைய இயற்கை அழகையும் இழந்த என் தோள்கள் கொடிய அவரின் கொடுமையைப் பேசுகின்றன.




கலைஞர் உரை:

வளையல்களும் கழன்று விழ, இருந்த அழகையும் இழந்த தோள்கள் என்னைப் பிரிந்திருக்கும் காதலரின் கொடுமையை ஊருக்கு உரைக்கின்றன




Couplet
1235


These wasted arms, the bracelet with their wonted beauty gone,The cruelty declare of that most cruel one




Explanation
The (loosened) bracelets, and the shoulders from which the old beauty has faded, relate the cruelty of the pitiless one




Transliteration
Kotiyaar Kotumai  Uraikkum  ThotiyotuTholkavin  Vaatiya  Thol




###













குறள்
1236
 தொடியொடு தோள்நேகிழ நோவல் அவரைக்கொடியார் எனக்கூறல் நொந்து




மு.வ உரை:

வளையல்கள் கழன்று தோள்களும் மெலிவடைவதால் (அவற்றைக் காண்போர்) காதலரைக் கொடியவர் என்று கூறுவதைக் கேட்டு வருந்துகின்றேன்.




சாலமன் பாப்பையா உரை:

வளையல்கள் கழன்று தோள்கள் மெலிய, அவரைக் கொடுமையானவர் என்று அவை நொந்து பேசுவதைக் கேட்டு நான் வருந்துகிறேன்.




கலைஞர் உரை:

என் தோள்கள் மெலிவதையும், வளையல்கள் கழன்று விழுவதையும் காண்போர் என்னுடையவர் இரக்கமற்றவர் என இயம்புவது கேட்டு இதயம் நொந்து போகிறேன்




Couplet
1236


I grieve, 'tis pain to me to hear him cruel chid,Because the armlet from my wasted arm has slid




Explanation
I am greatly pained to hear you call him a cruel man, just because your shoulders are reduced and your bracelets loosened




Transliteration
Thotiyotu Tholnekizha  Noval  AvaraikKotiyar  Enakkooral  Nondhu




###













குறள்
1237
 பாடு பெறுதியோ நெஞ்சே கொடியார்க்கென்வாடுதோட் பூசல் உரைத்து




மு.வ உரை:

நெஞ்சே! கொடியவர் என்று சொல்லப்படுகின்ற காதலர்க்கு என் மெலிந்த தோள்களின் ஆரவாரத்தை உரைத்து, அந்த உதவியால் பெருமை அடைவாயோ?




சாலமன் பாப்பையா உரை:

 நெஞ்சே! கொடுமையானவராகிய அவரிடம் சென்று என் மெலியும் தோள்களினால்  ஏற்பட்டுள்ள வெற்றுரைகளைச் சொல்லி நீ பெருமை பெறுவாயோ?




கலைஞர் உரை:

நெஞ்சே! இரக்கமற்று என்னைப் பிரிந்திருக்கும் அவருக்கும் வாடி வதங்கும் என் தோள்களின் துன்பத்தை உரைத்துப் பெருமை அடைய மாட்டாயோ?




Couplet
1237


My heart! say ought of glory wilt thou gain,If to that cruel one thou of thy wasted arms complain




Explanation
Can you O my soul! gain glory by relating to the (so-called) cruel one the clamour of my fading shoulders?




Transliteration
Paatu Perudhiyo  Nenje  KotiyaarkkenVaatudhot  Poosal  Uraiththu




###













குறள்
1238
 முயங்கிய கைகளை ஊக்கப் பசந்ததுபைந்தொடிப் பேதை நுதல்




மு.வ உரை:

தழுவிய கை‌களைத் தளர்த்தியவுடனே, பைந்தொடி அணிந்த காதலியின் நெற்றி, ( அவ்வளவு சிறியதாகிய பிரிவையும் பொறுக்காமல்) பசலை நிறம் அடைந்தது.




சாலமன் பாப்பையா உரை:

முன்பு அவளை நான் இறுகத் தழுவி, அது அவளுக்கு வருத்தம் தருமோ என்று மெல்லக் கையை விட அதற்கே பொன் வளையங்களை அணிந்த அப்பேதையின் நெற்றியின் நிறம் ஒளி குறைந்ததே!




கலைஞர் உரை:

இறுகத் தழுவியிருந்த கைகளைக் கொஞ்சம் தளர்த்தவே அந்தச் சிறு இடைவெளியையும் பொறுத்துக் கொள்ள முடியாமல் காதலியின் நெற்றி, பசலைநிறம் கொண்டு விட்டது




Couplet
1238


One day the fervent pressure of embracing arms I checked,Grew wan the forehead of the maid with golden armlet decked




Explanation
When I once loosened the arms that were in embrace, the forehead of the gold-braceleted women turned sallow




Transliteration
Muyangiya Kaikalai  Ookkap  PasandhadhuPaindhotip  Pedhai  Nudhal




###













குறள்
1239
 முயக்கிடைத் தண்வளி போழப் பசப்புற்றபேதை பெருமழைக் கண்




மு.வ உரை:

தழுவுதலுக்கு இடையே குளி்ந்த காற்று நுழைய, காதலியின் பெரிய மழை போன்ற கண்கள் பசலை நிறம் அடைந்தன.




சாலமன் பாப்பையா உரை:

(அப்படி) நான் கையை மெல்ல எடுத்ததால் எங்கள் தழுவலுக்கு இடையே குளிர்ந்த சிறுகாற்று நுழைந்தது. இந்த இடைவெளியைக்கூடப் பொறுக்காமல் அவளுடைய பெரிய குளிர்ந்த கண்கள் நிறம் இழந்தன. இப்போது அவை எப்படி இருக்கின்றனவோ?




கலைஞர் உரை:

இறுகத் தழுவியிருந்த போது, இடையே குளிர்ந்த காற்று நுழைந்ததால் அதையே ஒரு பிரிவு எனக் கருதிக் காதலியின் அகன்று நீண்ட கண்கள் பசலை நிறம் கொண்டன




Couplet
1239


As we embraced a breath of wind found entrance there;The maid's large liquid eyes were dimmed with care




Explanation
When but a breath of breeze penetrated our embrace, her large cool eyes became sallow




Transliteration
Muyakkitaith Thanvali  Pozhap  PasapputraPedhai  Perumazhaik  Kan




###













குறள்
1240
 கண்ணின் பசப்போ பருவரல் எய்தின்றேஒண்ணுதல் செய்தது கண்டு




மு.வ உரை:

காதலியின் ஒளி பொருந்திய நெற்றி, பசலை நிறம் உற்றதைக் கண்டு, அவளுடைய க்ண்களில் பசலையும் துன்பம் அடைந்து விட்டது.




சாலமன் பாப்பையா உரை:

குளிர்ந்த சிறுகாற்று இடையே நுழைந்ததைக் கண்டு நெற்றி, நிற வேறுபாடு அடைந்தது. அதன் மென்மையைப் பார்த்து வெட்கப்பட்ட கண்ணும் துன்பம் உற்றதே!




கலைஞர் உரை:

பிரிவுத் துயரால் பிறைநுதல் பசலை நிறமடைந்ததைக் கண்டு அவளது கண்களின் பசலையும் பெருந்துன்பம் அடைந்துவிட்டது




Couplet
1240


The dimness of her eye felt sorrow now,Beholding what was done by that bright brow




Explanation
Was it at the sight of what the bright forehead had done that the sallowness of her eyes became sad?




Transliteration
Kannin Pasappo  Paruvaral  EydhindreOnnudhal  Seydhadhu  Kantu




###





















