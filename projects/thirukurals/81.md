
































அதிகாரம்/Chapter/Adhigaram:
பழைமை/Familiarity/Pazhaimai 81

இயல்/ChapterGroup/Iyal:
நட்பியல்/Friendship/Natpiyal 10

பால்/Section/Paal:
பொருட்பால்/Wealth/Porutpaal 2






	&nbsp;






குறள்
801
 பழைமை எனப்படுவ தியாதெனின் யாதும்கிழமையைக் கீழ்ந்திடா நட்பு




மு.வ உரை:

பழைமை என்று சொல்லப்படுவது எது என்று வினாவினால் அது பழகியவர் உரிமைப் பற்றிச் செய்யும் செயலைக் கீழ்ப்படுத்தாமல் ஏற்கும் நட்பாகும்.




சாலமன் பாப்பையா உரை:

பழைமை என்று சொல்லப்படுவதன் பொருள் என்ன என்றால், நெடுங்கால நண்பர் நம்மீது உரிமை எடுத்துக் கொண்டு பிழைபட நடந்தாலும் அதைப் பொருட்படுத்தாத நட்பு எனலாம்.




கலைஞர் உரை:

பழைமை பாராட்டுவது என்னவென்றால், பழகிய நண்பர்கள், தங்களின் உறவை அழியாமல் பாதுகாப்பதுதான்




Couplet
801


Familiarity is friendship's silent pact,That puts restraint on no familiar act




Explanation
Imtimate friendship is that which cannot in the least be injured by (things done through the) right (of longstanding intimacy)




Transliteration
Pazhaimai Enappatuvadhu  Yaadhenin  YaadhumKizhamaiyaik  Keezhndhitaa  Natpu




###













குறள்
802
 நட்பிற் குறுப்புக் கெழுதகைமை மற்றதற்குப்பாதல் சான்றோர் கடன்




மு.வ உரை:

நட்பிற்க்கு உறுப்பாவது நண்பனுடைய உரிமைச் செயலாகும், அந்த உரிமைச் செயலுக்கு உடன்பட்டவராதல் சான்றோரின் கடமையாகும்.




சாலமன் பாப்பையா உரை:

நண்பர்கள் உரிமையுடன் செய்வதே நட்பிற்கு உறுப்பாகும். அவ்வுரிமையை  எண்ணி மகிழ்வதே சான்றோர்க்கு நீதியாகும்.




கலைஞர் உரை:

பழைமையான நண்பர்களின் உரிமையைப் பாராட்டுகிற சான்றோர்க்குரிய கடமைதான் உண்மையான நட்புக்கு அடையாளமாகும்




Couplet
802


Familiar freedom friendship's very frame supplies;To be its savour sweet is duty of the wise




Explanation
The constituents of friendship are (things done through) the right of intimacy; to be pleased with such a right is the duty of the wise




Transliteration
Natpir Kuruppuk  Kezhudhakaimai  MatradharkuUppaadhal  Saandror  Katan




###













குறள்
803
 பழகிய நட்பெவன் செய்யுங் கெழுதகைமைசெய்தாங் கமையாக் கடை




மு.வ உரை:

பழகியவர் உரிமைப்பற்றிச் செய்யும் செயலைத் தாம் செய்தது போலவேக் கருதி உடன்படாவிட்டால் அவரோடு தாம் பழகிய நட்பு என்ன பயன் தரும்.




சாலமன் பாப்பையா உரை:

 தனக்கு உடன்பாடு இல்லை என்றாலும், நண்பர் உரிமையாகச் செய்துவிட்டதைத் தானும் விரும்பிச் செய்தது போலவே காட்டவில்லை என்றால், நெடுங்காலமாகக் கொண்ட நட்பு என்ன பயனைத் தரும்?




கலைஞர் உரை:

பழைய நண்பர்கள் உரிமையோடு செய்த காரியங்களைத்தாமே செய்ததுபோல உடன்பட்டு இருக்காவிட்டால், அதுவரை பழகிய நட்பு பயனற்றுப்போகும்




Couplet
803


When to familiar acts men kind response refuse,What fruit from ancient friendship's use




Explanation
Of what avail is long-standing friendship, if friends do not admit as their own actions done through the right of intimacy ?




Transliteration
Pazhakiya Natpevan  Seyyung  KezhudhakaimaiSeydhaangu  Amaiyaak  Katai




###













குறள்
804
 விழைதகையான் வேண்டி இருப்பர் கெழுதகையாற்கேளாது நட்டார் செயின்




மு.வ உரை:

உரிமையால் கேளாமலே நண்பர் ஒன்றைச் செய்தால், அந்த உரிமையைப் போற்றி விரும்பும் தன்மையோடு அச் செயலையும் விரும்பி உடன்பட்டிருப்பர் அறிஞர்.




சாலமன் பாப்பையா உரை:

தம் நண்பர் உரிமை எடுத்துக் கொண்டு தம்மைக் கேளாமலேயே ஒரு காரியத்தைச் செய்தால் அக்காரியத்தைத் தாம் அறிந்திருந்தாலும் நண்பரால் விரும்பிச் செய்யப்படுவது என்பதனால் அறிவுடையார் அதை ஏற்றுக் கொள்ளவே செய்வர்.




கலைஞர் உரை:

பழகிய நட்பின் உரிமை காரணமாக தமது நண்பர் தம்மைக் கேளாமலே ஒரு செயல் புரிந்து விட்டாலும்கூட நல்ல நண்பராயிருப்பவர் அதனை ஏற்றுக் கொள்ளவே செய்வார்




Couplet
804


When friends unbidden do familiar acts with loving heart,Friends take the kindly deed in friendly part




Explanation
If friends, through the right of friendship, do (anything) without being asked, the wise will be pleased with them on account of its desirability




Transliteration
Vizhaidhakaiyaan Venti  Iruppar  KezhudhakaiyaarKelaadhu  Nattaar  Seyin




###













குறள்
805
 பேதைமை ஒன்றோ பெருங்கிழமை என்றுணர்கநோதக்க நட்டார் செயின்




மு.வ உரை:

வருந்ததக்க செயல்களை நண்பர் செய்தால் அதற்குக் காரணம் அறியாமை என்றாவது மிகுந்த உரிமை என்றாவது உணரவேண்டும்.




சாலமன் பாப்பையா உரை:

நாம் வருந்தத்தக்கவற்றை நம் நண்பர் செய்வார் என்றால்,  அதற்கு அறியாமை  மட்டுந்தானா, பெரும் உரிமையும் காரணம் என்று அறிக.




கலைஞர் உரை:

வருந்தக் கூடிய செயலை நண்பர்கள் செய்தால் அது அறியாமையினாலோ அல்லது உரிமையின் காரணமாகவோ செய்யப்பட்டது என்றுதான் எடுத்துக் கொள்ள வேண்டும்




Couplet
805


Not folly merely, but familiar carelessness,Esteem it, when your friends cause you distress




Explanation
If friends should perform what is painful, understand that it is owing not only to ignorance, but also to the strong claims of intimacy




Transliteration
Pedhaimai Ondro  Perungizhamai  EndrunarkaNodhakka  Nattaar  Seyin




###













குறள்
806
 எல்லைக்கண் நின்றார் துறவார் தெலைவிடத்தும்தொல்லைக்கண் நின்றார் தொடர்பு




மு.வ உரை:

உரிமை வாழ்வின் எல்லையில் நின்றவர், தமக்கு அழிவுநேர்ந்தவிடத்திலும் பழைமையாய் உறவு கொண்டு நின்றவரின் தொடர்பைக் கைவிட மாட்டார்.




சாலமன் பாப்பையா உரை:

நட்பின் எல்லையைக் கடக்காமல் வரம்பிற்குள்ளேயே நின்றவர், தம்முடன் நெடுங்காலமாக நட்புக் கொண்டவரால் கெடுதிகள் என்றாலும் அவரது நட்பினை விடமாட்டார்.




கலைஞர் உரை:

நீண்டகால நண்பர்கள் தமக்குக் கேடு தருவதாக இருந்தால்கூட நட்பின் இலக்கணம் உணர்ந்தவர்கள் அவர்களது நட்பைத் துறக்க மாட்டார்கள்




Couplet
806


Who stand within the bounds quit not, though loss impends,Association with the old familiar friends




Explanation
Those who stand within the limits (of true friendship) will not even in adversity give up the intimacy of long-standing friends




Transliteration
Ellaikkan Nindraar  Thuravaar  TholaivitaththumThollaikkan  Nindraar  Thotarpu




###













குறள்
807
 அழிவந்த செய்யினும் அன்பறார் அன்பின்வழிவந்த கேண்மை யவர்




மு.வ உரை:

அன்புடன் தொன்றுதொட்டு வந்த உறவை உடையவர், அழிவுதரும் செயல்களை பழகியவர் செய்த போதிலும் தம் அன்பு நீங்காமலிருப்பர்.




சாலமன் பாப்பையா உரை:

தம் நண்பர் தமக்கு அழிவு  தருவனவற்றையே செய்தாலும் நெடுங்காலமாக நட்பை உடையவர் நண்பர்மீது தாம் கொண்ட அன்பை விட்டுவிடமாட்டார்.




கலைஞர் உரை:

தம்முடன் பழகியவர்கள் தமக்கே எதிராக அழிவுதரும் காரியத்தைச் செய்தாலும்கூட அன்பின் அடிப்படையில் நட்புக் கொண்டவர் அதற்காக அந்த அன்பை விலக்கிக் கொள்ள மாட்டார்




Couplet
807


True friends, well versed in loving ways,Cease not to love, when friend their love betrays




Explanation
Those who have (long) stood in the path of affection will not give it up even if their friends cause (them) their ruin




Transliteration
Azhivandha Seyyinum  Anparaar  AnpinVazhivandha  Kenmai  Yavar




###













குறள்
808
 கேளிழுக்கங் கேளாக் கெழுதகைமை வல்லார்க்குநாளிழுக்கம் நட்டார் செயின்




மு.வ உரை:

பழகிய நண்பர் செய்த தவறு பற்றிப் பிறர் சொன்னாலும்,  கேளாமலிருக்கும் உரிமை வல்லவர்க்கு, அந்த நண்பர் தவறுசெய்வாரானால் அது பயனுள்ள நாளாகும்.




சாலமன் பாப்பையா உரை:

நண்பன் உரிமை எடுத்துச் செய்து பிழையை அடுத்தவர் எடுத்துக்காட்டியும் ஏற்றுக் கொள்ளாத  நட்புரிமை உடையவர்க்கு நண்பன் பிழை செய்யும் நாள் பயனுள்ள நாளாம்.




கலைஞர் உரை:

நண்பர்கள் செய்யும் குற்றத்தைப் பிறர்கூறி அதனை ஏற்றுக் கொள்ளாத அளவுக்கு நம்பிக்கையான நட்புரிமை கொண்டவரிடத்திலேயே அந்த நண்பர்கள் தவறாக நடந்து கொண்டால் அவர்களுடன் நட்புக் கொண்டிருந்த நாளெல்லாம் வீணான நாளாகும்




Couplet
808


In strength of friendship rare of friend's disgrace who will not hear,The day his friend offends will day of grace to him appear




Explanation
To those who understand that by which they should not listen to (tales about) the faults of their friends, that is a (profitable) day on which the latter may commit a fault




Transliteration
Kelizhukkam Kelaak  Kezhudhakaimai  VallaarkkuNaalizhukkam  Nattaar  Seyin




###













குறள்
809
 கெடாஅ வழிவந்த கேண்மையார் கேண்மைவிடாஅர் விழையும் உலகு




மு.வ உரை:

உரிமை கெடாமல் தொன்று தொட்டு வந்த உறவு உடையவரின் தொடர்பைக் கைவிடாதவரை உலகம் விரும்பிப் போற்றும்.




சாலமன் பாப்பையா உரை:

உரிமையை விடாது நெடுங்காலமாக வரும் நட்பினை உடையவர் கேடு செய்தாலும் அந்த நட்பை விட்டு விடாதவரை, அவரது நட்புள்ளம் குறித்து உலகம் விரும்பும்.




கலைஞர் உரை:

தொன்றுதொட்டு உரிமையுடன் பழகிய நட்புறவைக் கைவிடாமல் இருப்பவரை உலகம் போற்றும்




Couplet
809


Friendship of old and faithful friends,Who ne'er forsake, the world commends




Explanation
They will be loved by the world, who have not forsaken the friendship of those with whom they have kept up an unbroken long-standing intimacy




Transliteration
Ketaaa Vazhivandha  Kenmaiyaar  KenmaiVitaaar  Vizhaiyum  Ulaku




###













குறள்
810
 விழையார் விழையப் படுப பழையார்கண்பண்பின் தலைப்பிரியா தார்




மு.வ உரை:

(தவறு செய்த போதிலும்)பழகிய நண்பரிடத்தில் தம் உரிமை பண்பிலிருந்து மாறாதவர், தம் பகைவராலும் விரும்பப்படுதற்குறிய  சிறப்பை அடைவர்




சாலமன் பாப்பையா உரை:

பழைய நண்பர்கள் பிழையே செய்தாலும், அவருடன் பகை கொள்ளாது நம் நட்பை விடாதவர், பகைவராலும் விரும்பப்படுவர்.




கலைஞர் உரை:

பழமையான நண்பர்கள் தவறு செய்த போதிலும், அவர்களிடம் தமக்குள்ள அன்பை நீக்கிக் கொள்ளாதவர்களைப் பகைவரும் விரும்பிப் பாராட்டுவார்கள்




Couplet
810


Ill-wishers even wish them well, who guardFor ancient friends, their wonted kind regard




Explanation
Even enemies will love those who have never changed in their affection to their long-standingfriends




Transliteration
Vizhaiyaar Vizhaiyap  Patupa  PazhaiyaarkanPanpin  Thalaippiriyaa  Thaar




###





















