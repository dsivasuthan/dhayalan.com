
































அதிகாரம்/Chapter/Adhigaram:
ஊக்கம் உடைமை/Energy/Ookkamutaimai 60

இயல்/ChapterGroup/Iyal:
அரசியல்/Royalty/Arasiyal 5

பால்/Section/Paal:
பொருட்பால்/Wealth/Porutpaal 2






	&nbsp;






குறள்
591
 உடையர் எனப்படுவ தூக்கமஃ தில்லார்உடைய துடையரோ மற்று




மு.வ உரை:

ஒருவர் பெற்றிருக்கின்றார் என்று சொல்லத்தக்க சிறப்புடையது ஊக்கமாகும், ஊக்கம்  இல்லாதவர் வேறு எதைப் பெற்றிருந்தாலும் அதை உடையவர் ஆவரோ.




சாலமன் பாப்பையா உரை:

ஊக்கம் உடையவரே எல்லாவற்றையும் உடையவர்; ஊக்கம் இல்லாதவர் வேறு எதை உடையவர் என்றாலும் உடையவர் ஆவாரே?




கலைஞர் உரை:

ஊக்கம் உடையவரே உடையவர் எனப்படுவர் ஊமில்லாதவர் வேறு எதை உடையவராக இருந்தாலும் அவர் உடையவர் ஆக மாட்டார்




Couplet
591


'Tis energy gives men o'er that they own a true control;They nothing own who own not energy of soul




Explanation
Energy makes out the man of property; as for those who are destitute of it, do they (really) possess what they possess ?




Transliteration
Utaiyar Enappatuvadhu  Ookkam  AqdhillaarUtaiyadhu  Utaiyaro  Matru




###













குறள்
592
 உள்ள முடைமை உடைமை பொருளுடைமைநில்லாது நீங்கி விடும்




மு.வ உரை:

ஒருவர்க்கு ஊக்கமுடைமையே நிலையான உடைமையாகும், மற்றப்  பொருளுடைமையானது நிலைபேறு இல்லாமல் நீங்கிவிடுவதாகும்.




சாலமன் பாப்பையா உரை:

மன ஊறுதியே நிலையான உடைமை; செல்வம் உடைமையோ நிலைத்திராமல் நீங்கிவிடும்.




கலைஞர் உரை:

ஊக்கம் எனும் ஒரு பொருளைத் தவிர, வேறு எதனையும் நிலையான உடைமை என்று கூற இயலாது




Couplet
592


The wealth of mind man owns a real worth imparts,Material wealth man owns endures not, utterly departs




Explanation
The possession of (energy of) mind is true property; the possession of wealth passes away and abides not




Transliteration
Ullam Utaimai  Utaimai  PorulutaimaiNillaadhu  Neengi  Vitum




###













குறள்
593
 ஆக்கம் இழந்தேமென் றல்லாவார் ஊக்கம்ஒருவந்தங் கைத்துடை யார்




மு.வ உரை:

ஊக்கத்தை உறுதியாகத் தம்கைப் பொருளாக உடையவர், ஆக்கம்( இழந்து  விட்டக்காலத்திலும்) இழந்து விட்டோம் என்று கலங்க மாட்டார்.




சாலமன் பாப்பையா உரை:

ஊக்கத்தைத் தம் கைவசம் கொண்டவர், செல்வத்தை இழந்தாலும், இழந்து விட்டோமோ என்று மனம் கலங்க மாட்டார்.




கலைஞர் உரை:

ஊக்கத்தை உறுதியாகக் கொண்டிருப்பவர்கள், ஆக்கம் இழக்க நேர்ந்தாலும் அப்போதுகூட ஊக்கத்தை இழந்து கலங்க மாட்டார்கள்




Couplet
593


'Lost is our wealth,' they utter not this cry distressed,The men of firm concentred energy of soul possessed




Explanation
They who are possessed of enduring energy will not trouble themselves, saying, "we have lost our property."




Transliteration
Aakkam Izhandhemendru  Allaavaar  OokkamOruvandham  Kaiththutai  Yaar




###













குறள்
594
 ஆக்கம் அதர்வினாய்ச் செல்லும் அசைவிலாஊக்க முடையா னுழை




மு.வ உரை:

சோர்வு இல்லாத ஊக்கம் உடையவனிடத்தில் ஆக்கமானது தானே அவன் உள்ள  இடத்திற்கு வழிக் கேட்டுக்கொண்டு போய்ச் சேரும்.




சாலமன் பாப்பையா உரை:

தளராத ஊக்கம் உள்ளவனிடம், செல்வமானது தானே அவன் முகவரியை அறிந்து செல்லும்.




கலைஞர் உரை:

உயர்வு, உறுதியான ஊக்கமுடையவர்களைத் தேடிக் கண்டுபிடித்து அவர்களிடம் போய்ச் சேரும்




Couplet
594


The man of energy of soul inflexible,Good fortune seeks him out and comes a friend to dwell




Explanation
Wealth will find its own way to the man of unfailing energy




Transliteration
Aakkam Adharvinaaich  Chellum  AsaivilaaOokka  Mutaiyaa  Nuzhai




###













குறள்
595
 வெள்ளத் தனைய மலர்நீட்டம் மாந்தர்தம்உள்ளத் தனைய துயர்வு




மு.வ உரை:

நீர்ப்பூக்களின் தாளின் நீளம் அவை நின்ற நீரின் அளவினவாகும், மக்களின் ஊக்கத்தை  அளவினதாகும் வாழ்க்கையின் உயர்வு.




சாலமன் பாப்பையா உரை:

 நீர்ப்பூக்களின் அடிக்காம்பின் நீளம் நீரின் அளவே. அது போல மக்களின் உயர்வும் அவர்களின் மன ஊக்கத்தின் அளவே.




கலைஞர் உரை:

தண்ணீரின் அளவுதான் அதில் மலர்ந்துள்ள தாமரைத் தண்டின் அளவும் இருக்கும் அதுபோல மனிதரின் வாழ்க்கையின் உயர்வு அவர் மனத்தில் கொண்டுள்ள ஊக்கத்தின் அளவே இருக்கும்




Couplet
595


With rising flood the rising lotus flower its stem unwinds;The dignity of men is measured by their minds




Explanation
The stalks of water-flowers are proportionate to the depth of water; so is men's greatness proportionate to their minds




Transliteration
Vellath Thanaiya  Malarneettam  MaandhardhamUllath  Thanaiyadhu  Uyarvu




###













குறள்
596
 உள்ளுவ தெல்லாம் உயர்வுள்ளல் மற்றதுதள்ளினுந் தள்ளாமை நீர்த்து




மு.வ உரை:

எண்ணுவதெல்லாம் உயர்வைப்பற்றியே எண்ண வேண்டும், அவ் வுயர்வுக்  கைகூடாவிட்டாலும் அவ்வாறு  எண்ணுவதை விடக்கூடாது.




சாலமன் பாப்பையா உரை:

நினைப்பது எல்லாம் உயர்ந்த நினைப்பாகவே இருக்கட்டும். அவ்வுயர்வான எண்ணம் ஒருவேளை வேறு காரணங்களால் நிறைவேறாது போனாலும், பெரியோர் நம்மைப் பாராட்டுவர். ஆகவே, அது நிறைவேறியதாகவே கருதப்படும்.




கலைஞர் உரை:

நினைப்பதெல்லாம் உயர்ந்த நினைப்பாகவே இருக்கவேண்டும் அது கைகூடாவிட்டாலும் அதற்காக அந்த நினைப்பை விடக்கூடாது




Couplet
596


Whate'er you ponder, let your aim be loftly still,Fate cannot hinder always, thwart you as it will




Explanation
In all that a king thinks of, let him think of his greatness; and if it should be thrust from him (by fate), it will have the nature of not being thrust from him




Transliteration
Ulluva Thellaam  Uyarvullal  MatradhuThallinun  Thallaamai  Neerththu




###













குறள்
597
 சிதைவிடத் தொல்கார் உரவோர் புதையம்பிற்பட்டுப்பா டூன்றுங் களிறு




மு.வ உரை:

உடம்பை மறைக்குமளவு அம்புகளால் புண்பட்டும் யானைத் தன் பெருமையை  நிலைநிறுத்தும், அதுபோல் ஊக்கம் உடையவர் அழிவு வந்தவிடத்திலும் தளர மாட்டார்.




சாலமன் பாப்பையா உரை:

தன்மீது அம்புகள் புதைந்து புண்பட்டபோதும் யானை தளராமல் தன் பெருமையை நிலைநிறுத்தும்; இதுபோல ஊக்கம்  உடையவர் தமக்கு கேடு வந்த போதும் ஊக்கம் இழக்கமால் தம் பெருமையை நிலைநிறுத்துவர்.




கலைஞர் உரை:

உடல் முழுதும் அம்புகளால் துளைக்கப்பட்டாலும் யானையானது உறுதி தளராமல் இருப்பதுபோல, ஊக்கமுடையவர்கள், அழிவே வந்தாலும் அதற்காகக் கவலைப்படமாட்டார்கள்




Couplet
597


The men of lofty mind quail not in ruin's fateful hour,The elephant retains his dignity mind arrows' deadly shower




Explanation
The strong minded will not faint, even when all is lost; the elephant stands firm, even when wounded by a shower of arrows




Transliteration
Sidhaivitaththu Olkaar  Uravor  PudhaiyampirPattuppaa  Toondrung  Kaliru




###













குறள்
598
 உள்ளம் இலாதவர் எய்தார் உலகத்துவள்ளியம் என்னுஞ் செருக்கு




மு.வ உரை:

ஊக்கம் இல்லாதவர் இவ்வுலகில் யாம் வண்மை உடையேம் என்றுத் தம்மைத் தான்  எண்ணி மகிழும் மகிழ்ச்சியை அடையமாடடார்.




சாலமன் பாப்பையா உரை:

ஊக்கம் இல்லாதவர் பிறர்க்கு உதவும் வள்ளல் யாம் என்னும் மன உயர்வைப் பெறமாட்டார்.




கலைஞர் உரை:

அள்ளி வழங்கும் ஆர்வம் இல்லாத ஒருவர் தம்மை வள்ளல் எனப் பெருமைப்பட்டுக் கொள்ள வழியே இல்லை




Couplet
598


The soulless man can never gainTh' ennobling sense of power with men




Explanation
Those who have no (greatness of) mind, will not acquire the joy of saying in the world, "we have excercised liaberality"




Transliteration
Ullam Ilaadhavar  Eydhaar  UlakaththuValliyam  Ennunj  Cherukku




###













குறள்
599
 பரியது கூர்ங்கோட்ட தாயினும் யானைவெரூஉம் புலிதாக் குறின்




மு.வ உரை:

யானை பருத்த உடம்பை உடையது, கூர்மையானக் கொம்புகளை உடையது, ஆயினும்  ஊக்கமுள்ளதாகியப் புலி தாக்கினால் அதற்கு அஞ்சும்.




சாலமன் பாப்பையா உரை:

யானை பெரிய உடம்பையும் கூர்மையான கொம்பினையும் உடையது என்றாலும் புலி தாக்கினால் பயப்படும்.




கலைஞர் உரை:

உருவத்தைவிட ஊக்கமே வலிவானது என்பதற்கு எடுத்துக்காட்டு: கொழுத்த உடம்பும் கூர்மையான கொம்புகளுங்கொண்ட யானை, தன்னைத் தாக்க வரும் புலியைக் கண்டு அஞ்சி நடுங்குவது தான்




Couplet
599


Huge bulk of elephant with pointed tusk all armed,When tiger threatens shrinks away alarmed




Explanation
Although the elephant has a large body, and a sharp tusk, yet it fears the attack of the tiger




Transliteration
Pariyadhu Koorngottadhu  Aayinum  YaanaiVeruum  Pulidhaak  Kurin




###













குறள்
600
 உரமொருவற் குள்ள வெறுக்கையஃ தில்லார்மரமக்க ளாதலே வேறு




மு.வ உரை:

ஒருவனுக்கு வலிமையானது ஊக்க மிகுதியே, அவ்வூக்கம் இல்லாதவர் மரங்களே,  (வடிவால்) மக்களைப் போல் இருத்தலே வேறுபாடு.




சாலமன் பாப்பையா உரை:

ஊக்க மிகுதியே ஒருவனுக்குத் திண்ணிய அறிவு. அவ்வூக்கம் இல்லாதவர் வடிவத்தால் மக்கள்; மனத்தாலோ வெறும் மரமே.




கலைஞர் உரை:

மனத்தில் உறுதியான ஊக்கமில்லாதவர்கள் உருவத்தில் மனிதர்களாகக் காணப்பட்டாலும் மரங்களுக்கும் அவர்களுக்கும் வேறுபாடு இல்லை




Couplet
600


Firmness of soul in man is real excellance;Others are trees, their human form a mere pretence




Explanation
Energy is mental wealth; those men who are destitute of it are only trees in the form of men




Transliteration
Uramoruvarku Ulla  Verukkaiaq  ThillaarMarammakka  Laadhale  Veru




###





















