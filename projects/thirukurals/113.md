அதிகாரம்/Chapter/Adhigaram:
காதற் சிறப்புரைத்தல்/Declaration of Love's special Excellence/Kaadharsirappuraiththal 113

இயல்/ChapterGroup/Iyal:
களவியல்/The Pre-marital love/Kalaviyal 12

பால்/Section/Paal:
காமத்துப்பால்/Love/Kaamaththuppaal 3

    &nbsp;

குறள்
1121
 பாலொடு தேன்கலந் தற்றே பணிமொழிவாலேயி றூறிய நீர்

மு.வ உரை:

மென்மையான மொழிகளைப் பேசு கின்ற இவளுடைய தூய பற்களில்  ஊறிய நீர் பாலுடன் தேனைக் கலந்தாற் போன்றதாகும்.

சாலமன் பாப்பையா உரை:

என்னிடம் மெல்லிதாகப் பேசும் என் மனைவியின் வெண்மையான பற்களிடையே ஊறிய நீர், பாலோடு தேனைக் கலந்த கலவை போலும்!

கலைஞர் உரை:

இனியமொழி பேசுகினற இவளுடைய வெண்முத்துப் பற்களிடையே சுரந்து வரும் உமிழ்நீர், பாலும் தேனும் கலந்தாற்போல் சுவை தருவதாகும்

Couplet
1121

The dew on her white teeth, whose voice is soft and low,Is as when milk and honey mingled flow

Explanation
The water which oozes from the white teeth of this soft speeched damsel is like a mixture of milk and honey

Transliteration
Paalotu Thenkalan  Thatre  PanimozhiVaaleyiru  Ooriya  Neer

###

குறள்
1122
 உடம்பொ டுயிரிடை என்னமற் றன்னமடந்தையொ டெம்மிடை நட்பு

மு.வ உரை:

இம் மடந்தையோடு எம்மிடையே உள்ள நட்பு முறைகள், உடம்போடு உயிர்க்கு உள்ள தொடர்புகள், எத்தன்மையானவையோ அத்தன்மையானவை.

சாலமன் பாப்பையா உரை:

என் மனைவிக்கும் எனக்கும் இடையே உள்ள உறவு, உடம்பிற்கும் உயிருக்கும் இடையே எத்தகைய உறவோ அத்தகையது.

கலைஞர் உரை:

உயிரும் உடலும் ஒன்றையொன்று பிரிந்து தனித்தனியாக இருப்பதில்லை; அத்தகையதுதான் எமது உறவு

Couplet
1122

Between this maid and me the friendship kindIs as the bonds that soul and body bind

Explanation
The love between me and this damsel is like the union of body and soul

Transliteration
Utampotu Uyiritai  Ennamar  RannaMatandhaiyotu  Emmitai  Natpu

###

குறள்
1123
 கருமணியிற் பாவாய்நீ போதாயாம் வீழும்திருநுதற் கில்லை யிடம்

மு.வ உரை:

என் கண்ணின் கருமணியில் உள்ள பாவையே நீ போய் விடு, யாம் விரும்புகின்ற இவளுக்கு என் கண்ணில் இருக்க இடம் இல்லையே.

சாலமன் பாப்பையா உரை:

என் கருமணிக்குள் இருக்கும் பாவையே! நீ அதை விட்டுப் போய்விடு; நான் விரும்பும் என் மனைவிக்கு என் கண்ணுக்குள் இருக்க இடம் போதவில்லை.

கலைஞர் உரை:

நான் விரும்புகின்ற அழகிக்கு என் கண்ணிலேயே இடம் கொடுப்பதற்காக என் கண்ணின் கருமணியில் உள்ள பாவையே! அவளுக்கு இடமளித்து விட்டு நீ போய்விடு!

Couplet
1123

For her with beauteous brow, the maid I love, there place is none;To give her image room, O pupil of mine eye, begone

Explanation
O you image in the pupil (of my eye)! depart; there is no room for (my) fair-browed beloved

Transliteration
Karumaniyir Paavaainee  Podhaayaam  VeezhumThirunudharku  Illai  Itam

###

குறள்
1124
 வாழ்தல் உயிர்க்கன்னள் ஆயிழை சாதல்அதற்கன்னள் நீங்கும் இடத்து

மு.வ உரை:

ஆராய்ந்து அணிகலன்களை அணிந்த இவள் கூடும் போது உயிர்க்கு வாழ்வு போன்றவள், பிரியும் போது உயிர்க்கு சாவு போன்றவள்.

சாலமன் பாப்பையா உரை:

என் மனைவி, நான் அவளுடன் கூடும்போது உயிருக்கு உடம்பு போன்றிருக்கிறாள். அவளைப் பிரியும்போது உயிர் உடம்பை விட்டுப் பிரிவது போன்றிருக்கிறாள்.

கலைஞர் உரை:

ஆய்ந்து தேர்ந்த அரிய பண்புகளையே அணிகலனாய்ப் பூண்ட ஆயிழை என்னோடு கூடும்போது, உயிர் உடலோடு கூடுவது போலவும், அவள் என்னைவிட்டு நீங்கும்போது என்னுயிர் நீங்குவது போலவும் உணருகிறேன்

Couplet
1124

Life is she to my very soul when she draws nigh;Dissevered from the maid with jewels rare, I die

Explanation
My fair-jewelled one resembles the living soul (when she is in union with me), the dying soul when she leaves me

Transliteration
Vaazhdhal Uyirkkannal  Aayizhai  SaadhalAdharkannal  Neengum  Itaththu

###

குறள்
1125
 உள்ளுவன் மன்யான் மறப்பின் மறப்பறியேன்ஒள்ளமர்க் கண்ணாள் குணம்

மு.வ உரை:

போர் செய்யும் பண்புகளை உடைய இவளுடைய பண்புகளை யான் மறந்தால் பிறகு நினைக்க முடியும் ஆனால் ஒரு போதும் மறந்ததில்லையே.

சாலமன் பாப்பையா உரை:

ஒளியுடன் கூடிய கண்களை உடைய என் மனைவியின் குணங்களை  நான் மறந்தால் அல்லவா  அவளை நினைப்பதற்கு? மறப்பதும் இல்லை. அதனால் நினைப்பதும் இல்லை.

கலைஞர் உரை:

ஒளி கொண்டிருக்கும் விழிகளையுடைய காதலியின் பண்புகளை நினைப்பதேயில்லை; காரணம் அவற்றை மறந்தால் அல்லவா நினைப்பதற்கு

Couplet
1125

I might recall, if I could once forget; but from my heartHer charms fade not, whose eyes gleam like the warrior's dart

Explanation
If I had forgotten her who has bright battling eyes, I would have remembered (thee); but I never forget her (Thus says he to her maid)

Transliteration
Ulluvan Manyaan  Marappin  MarappariyenOllamark  Kannaal  Kunam

###

குறள்
1126
 கண்ணுள்ளிற் போகார் இமைப்பிற் பருவரார்நுண்ணியர்எம் காத லவர்

மு.வ உரை:

எம் காதலர் எம் கண்ணுள்ளிருந்து போக மாட்டார், கண்ணை மூடி இமைத்தாலும் அதனால் வருந்த மாட்டார், அவர் அவ்வளவு நுட்பமானவர்.

சாலமன் பாப்பையா உரை:

என் அன்பர் என் கண்ணை விட்டுப் போகமாட்டிடார்; ஒருவேளை நான் அறியாமல் இமைத்தால் வருந்தவும் மாட்டார். பிறர் அறிய முடியாத நுட்பத் தன்மையர் அவர்.

கலைஞர் உரை:

காதலர், கண்ணுக்குள்ளிருந்து எங்கும் போக மாட்டார்; கண்ணை மூடி இமைத்தாலும் வருந்த மாட்டார்; காரணம், அவர் அவ்வளவு நுட்பமானவர்

Couplet
1126

My loved one's subtle form departs not from my eyes;I wink them not, lest I should pain him where he lies

Explanation
My lover would not depart from mine eyes; even if I wink, he would not suffer (from pain); he is so ethereal

Transliteration
Kannullin Pokaar  Imaippin  ParukuvaraaNunniyarem  Kaadha  Lavar

###

குறள்
1127
 கண்ணுள்ளார் காத லவராகக் கண்ணும்எழுதேம் கரப்பாக் கறிந்து

மு.வ உரை:

எம் காதலர் கண்ணினுள் இருக்கின்றார், ஆகையால் மை எழுதினால் அவர் மறைவதை எண்ணிக் கண்ணுக்கு மையும் எழுதமாட்டோம்.

சாலமன் பாப்பையா உரை:

என் கண்ணுக்குள் அவர் இருப்பதால் கண்ணுக்கு மை தீட்டும் நேரம் அவர் மறைய நேரும் என்பதை அறிந்து மையும்  தீட்டமாட்டேன்.

கலைஞர் உரை:

காதலர் கண்ணுக்குள்ளேயே இருக்கிற காரணத்தினால், மைதீட்டினால் எங்கே மறைந்துவிடப் போகிறாரோ எனப் பயந்து மை தீட்டாமல் இருக்கிறேன்

Couplet
1127

My love doth ever in my eyes reside;I stain them not, fearing his form to hide

Explanation
As my lover abides in my eyes, I will not even paint them, for he would (then) have to conceal himself

Transliteration
Kannullaar Kaadha  Lavaraakak  KannumEzhudhem  Karappaakku  Arindhu

###

குறள்
1128
 நெஞ்சத்தார் காத லவராக வெய்துண்டல்அஞ்சுதும் வேபாக் கறிந்து

மு.வ உரை:

எம் காதலர் நெஞ்சினுள் இருக்கின்றார், ஆகையால் சூடான பொருளை உண்டால் அவர் வெப்பமுறுதலை எண்ணிச் சூடான பொருளை உண்ண அஞ்சு கின்றோம்.

சாலமன் பாப்பையா உரை:

என்னவர் என் நெஞ்சிலேயே வாழ்வதால் சூடாக உண்டால் அது அவரைச் சுட்டுவிடும் என்று எண்ணி உண்ணப் பயப்படுகிறேன்.

கலைஞர் உரை:

சூடான பண்டத்தைச் சாப்பிட்டால் நெஞ்சுக்குள் இருக்கின்ற காதலருக்குச் சுட்டுவிடும் என்று அஞ்சுகின்ற அளவுக்கு நெஞ்சோடு நெஞ்சாகக் கலந்திருப்பவர்களே காதலர்களாவார்கள்

Couplet
1128

Within my heart my lover dwells; from food I turnThat smacks of heat, lest he should feel it burn

Explanation
As my lover is in my heart, I am afraid of eating (anything) hot, for I know it would pain him

Transliteration
Nenjaththaar Kaadha  Lavaraaka  VeydhuntalAnjudhum  Vepaak  Karindhu

###

குறள்
1129
 இமைப்பிற் கரப்பாக் கறிவல் அனைத்திற்கேஏதிலர் என்னுமிவ் வூர்

மு.வ உரை:

கண் இமைத்தால் காதலர் மறைந்து போதலை அறிகின்றேன், அவ்வளவிற்கே இந்த ஊரார் அவரை அன்பில்லாதவர் என்று சொல்லுவர்.

சாலமன் பாப்பையா உரை:

என் கண்கள் இமைத்தால் உள்ளிருக்கும் என்னவர் மறைவதை அறிந்து நான் கண்களை இமைப்பதில்லை. இதை விளங்கிக் கொள்ளாத உறவினர் அவரை அன்பற்றவர் என்கின்றனர்.

கலைஞர் உரை:

கண்ணுக்குள் இருக்கும் காதலர் மறைவார் என அறிந்து கண்ணை இமைக்காமல் இருக்கின்றேன்; அதற்கே இந்த ஊர் தூக்கமில்லாத துன்பத்தை எனக்குத் தந்த அன்பில்லதாவர் என்று அவரைக் கூறும்

Couplet
1129

I fear his form to hide, nor close my eyes:'Her love estranged is gone!' the village cries

Explanation
I will not wink, knowing that if I did, my lover would hide himself; and for this reason, this town says, he is unloving

Transliteration
Imaippin Karappaakku  Arival  AnaiththirkeEdhilar  Ennum  Iv  Voor

###

குறள்
1130
 உவந்துறைவர் உள்ளத்துள் என்றும் இகந்துறைவர்ஏதிலர் என்னுமிவ் வூர்

மு.வ உரை:

காதலர் எப்போதும் என் உள்ளத்தில் மகிழ்ந்து வாழ்கின்றார், ஆனால் அதை அறியாமல் பிரிந்து வாழ்கின்றார், அன்பில்லாதவர் என்று இந்த ஊரார் அவரைப் பழிப்பர்.

சாலமன் பாப்பையா உரை:

என்னவர் எப்போதும் என் நெஞ்சிற்குள்ளேயே மகிழ்ந்து இருக்கிறார். இதை அறியாத உறவினர் அவருக்கு அத்தனை அன்பு இல்லை என்கின்றனர்.

கலைஞர் உரை:

காதலர், எப்போதும் உள்ளதோடு உள்ளமாய் வாழ்ந்து கொண்டிருக்கும்போது, அதை உணராத ஊர்மக்கள் அவர்கள் ஒருவரையொருவர் பிரிந்து வாழ்வதாகப் பழித்துரைப்பது தவறு

Couplet
1130

Rejoicing in my very soul he ever lies;'Her love estranged is gone far off!' the village cries

Explanation
My lover dwells in my heart with perpetual delight; but the town says he is unloving and (therefore) dwells afar

Transliteration
Uvandhuraivar Ullaththul  Endrum  IkandhuraivarEdhilar  Ennum  Iv  Voor

###


