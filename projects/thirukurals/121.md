
































அதிகாரம்/Chapter/Adhigaram:
நினைந்தவர் புலம்பல்/Sad Memories/Ninaindhavarpulampal 121

இயல்/ChapterGroup/Iyal:
கற்பியல்/The Post-marital love/Karpiyal 13

பால்/Section/Paal:
காமத்துப்பால்/Love/Kaamaththuppaal 3






	&nbsp;






குறள்
1201
 உள்ளினும் தீராப் பெருமகிழ் செய்தலால்கள்ளினும் காமம் இனிது




மு.வ உரை:

நினைத்தாலும் தீராத பெரிய மகிழ்ச்சியைச் செய்தலால் ( உண்டபோது மட்டும் மகிழ்ச்சி தரும் ) கள்ளை விட காமம் இன்பமானதாகும்.




சாலமன் பாப்பையா உரை:

முன்பு என் மனைவியுடன் கூடி அனுபவித்த இன்பத்தைப் பிரிந்திருக்கும் போது நினைத்தாலும் அது நீங்காத பெரு மகிழ்ச்சியைத் தருவதால் குடித்தால் மட்டுமே மகிழ்ச்சி தரும் கள்ளைக் காட்டிலும் காதல் இன்பமானது.




கலைஞர் உரை:

உண்டபோது மட்டும் மகிழ்ச்சி தரும் கள்ளைவிட நினைத்தாலே நெஞ்சினிக்கச் செய்யும் காதல் இன்பமானதாகும்




Couplet
1201


From thought of her unfailing gladness springs,Sweeter than palm-rice wine the joy love brings




Explanation
Sexuality is sweeter than liquor, because when remembered, it creates a most rapturous delight




Transliteration
Ullinum Theeraap  Perumakizh  SeydhalaalKallinum  Kaamam  Inidhu




###













குறள்
1202
 எனைத்தொன் றினிதேகாண் காமந்தாம் வீழ்வார்நினைப்ப வருவதொன் றில்




மு.வ உரை:

தாம் விரும்புகின்ற காதலர் தம்மை நினைத்தலும் பிரிவால் வரக்கூடிய துன்பம் இல்லாமல் போகின்றது. அதனால் காமம் எவ்வளவாயினும் இன்பம் தருவதே ஆகும்.




சாலமன் பாப்பையா உரை:

நாம் விரும்புபவரைப் பிரிவிலும் நினைத்தால் பிரிவுத் துன்பம் வராது. அதனால் என்ன ஆனாலும்  சரி, காதல் இனியதுதான்.




கலைஞர் உரை:

விரும்பி இணைந்த காதலரை நினைத்தலால், பிரிவின் போது வரக்கூடிய துன்பம் வருவதில்லை எனவே எந்த வகையிலும் காதல் இனிதேயாகும்




Couplet
1202


How great is love! Behold its sweetness past belief!Think on the lover, and the spirit knows no grief




Explanation
Even to think of one's beloved gives one no pain Sexuality, in any degree, is always delightful




Transliteration
Enaiththonaru Inidhekaan  Kaamamdhaam  VeezhvaarNinaippa  Varuvadhondru  El




###













குறள்
1203
 நினைப்பவர் போன்று நினையார்கொல் தும்மல்சினைப்பது போன்று கெடும்




மு.வ உரை:

தும்மல் வருவது போலிருந்து வாராமல் அடங்குகின்றதே! என் காதலர் என்னை நினைப்பவர் போலிருந்து நினையாமல் விடுகின்றாரோ?




சாலமன் பாப்பையா உரை:

எனக்குத் தும்மல் வருவது போல் வந்து அடங்கி விடுகிறது. அவர் என்னை நினைக்கத் தொடங்கி, நினைக்காமல் விடுவாரோ?




கலைஞர் உரை:

வருவது போலிருந்து வராமல் நின்று விடுகிறதே தும்மல்; அதுபோலவே என் காதலரும் என்னை நினைப்பது போலிருந்து, நினைக்காது விடுகின்றாரோ?




Couplet
1203


A fit of sneezing threatened, but it passed away;He seemed to think of me, but do his fancies stray




Explanation
I feel as if I am going to sneeze but do not, and (therefore) my beloved is about to think (of me) but does not




Transliteration
Ninaippavar Pondru  Ninaiyaarkol  ThummalSinaippadhu  Pondru  Ketum




###













குறள்
1204
 யாமும் உளேங்கொல் அவர்நெஞ்சத் தெந்நெஞ்சத்தோஒ உளரே அவர்




மு.வ உரை:

எம்முடைய நெஞ்சில் காதலராகிய அவர் இருக்கின்றாரே! ( அது போலவே) யாமும் அவருடைய நெஞ்சத்தில் நீங்காமல் இருக்கின்றோ‌மோ?




சாலமன் பாப்பையா உரை:

என் நெஞ்சத்தில் அவர் எப்போதும் இருக்கிறார். அவர் நெஞ்சத்தில் நானும் இருப்பேனா?




கலைஞர் உரை:

என் நெஞ்சைவிட்டு நீங்காமல் என் காதலர் இருப்பது போல, அவர் நெஞ்சை விட்டு நீங்காமல் நான் இருக்கின்றேனா?




Couplet
1204


Have I a place within his heart!From mine, alas! he never doth depart




Explanation
He continues to abide in my soul, do I likewise abide in his ?




Transliteration
Yaamum Ulengol  Avarnenjaththu  EnnenjaththuOo  Ulare  Avar




###













குறள்
1205
 தம்நெஞ்சத் தெம்மைக் கடிகொண்டார் நாணார்கொல்எம்நெஞ்சத் தோவா வரல்




மு.வ உரை:

தம்முடைய நெஞ்சில் எம்மை வரவிடாது காவல் கொண்ட காதலர், எம்முடைய நெஞ்சில் தாம் ஓயாமல் வரவதைப் பற்றி நாணமாட்டாரோ?




சாலமன் பாப்பையா உரை:

தம் நெஞ்சத்தில் என்னை விலக்கிவிட்ட அவர், என் நெஞ்சத்தில் மட்டும் ஓயாமல்  வருவதற்கு வெட்கப் படமாட்டாரோ?




கலைஞர் உரை:

அவருடைய நெஞ்சில் எமக்கு இடம் தராமல் இருப்பவர்; எம் நெஞ்சில் மட்டும் இடைவிடாமல் வந்து புகுந்து கொள்வதற்காக வெட்கப்படமாட்டார் போலும்




Couplet
1205


Me from his heart he jealously excludes:Hath he no shame who ceaseless on my heart intrudes




Explanation
He who has imprisoned me in his soul, is he ashamed to enter incessantly into mine




Transliteration
Thamnenjaththu Emmaik  Katikontaar  NaanaarkolEmnenjaththu  Ovaa  Varal




###













குறள்
1206
 மற்றியான் என்னுளேன் மன்னோ அவரொடுயான்உற்றநாள் உள்ள உளேன்




மு.வ உரை:

காதலராகிய அவரோடு யான் பொருந்தியிருந்த நாட்களை நினைத்துக் கொள்வதால்தான் உயிரோடு இருக்கின்றேன்; வேறு எதனால் உயிர் வாழ்கின்றேன்?




சாலமன் பாப்பையா உரை:

அவரோடு கூடி வாழ்ந்த  நாள்களின் நினைவுகளை நினைப்பதால்தான் நான் இன்னும் உயிர் வாழ்கிறேன். இல்லை என்றால், வேறு எதனால் வாழ்வேன்?




கலைஞர் உரை:

நான் அவரோடு சேர்ந்திருந்த நாட்களை நினைத்துத் தான் உயிரோடு இருக்கிறேன்; வேறு எதை நினைத்து நான் உயிர்வாழ முடியும்?




Couplet
1206


How live I yet? I live to ponder o'erThe days of bliss with him that are no more




Explanation
I live by remembering my (former) intercourse with him; if it were not so, how could I live ?




Transliteration
Matriyaan Ennulen  Manno  Avaroti  YaanUtranaal  Ulla  Ulen




###













குறள்
1207
 மறப்பின் எவனாவன் மற்கொல் மறப்பறியேன்உள்ளினும் உள்ளம் சுடும்




மு.வ உரை:

( காதலரை ) மறந்தறியாமல் நினைத்தாலும் உள்ளத்தைப் பிரிவுத் துன்பம் சுடுகின்றதே! நினைக்காமல் மறந்து விட்டால் என்ன ஆவேனோ?




சாலமன் பாப்பையா உரை:

அந்த நாள்களின் நினைவுகளை மறவாமல் நினைத்தாலும் என் நெஞ்சு சுடும்; அப்படி இருக்க மறந்தால் வாழ்வது எப்படி?




கலைஞர் உரை:

மறதி என்பதே இல்லாமல் நினைத்துக் கொண்டிருக்கும் பொழுதே பிரிவுத்துன்பம் சுட்டுப் பொசுக்குகிறதே! பினைக்காமல் மறந்துவிட்டால் என்ன ஆகுமோ?




Couplet
1207


If I remembered not what were I then? And yet,The fiery smart of what my spirit knows not to forget




Explanation
I have never forgotten (the pleasure); even to think of it burns my soul; could I live, if I should ever forget it ?




Transliteration
Marappin Evanaavan  Markol  MarappariyenUllinum  Ullam  Sutum




###













குறள்
1208
 எனைத்து நினைப்பினும் காயார் அனைத்தன்றோகாதலர் செய்யும் சிறப்பு




மு.வ உரை:

காதலரை எவ்வளவு மிகுதியாக நினைத்தாலும் அவர் என்மேல் சினங்கொள்ளார்; காதலர் செய்யும் சிறந்த உதவி அத்தன்மையானது அன்றோ!




சாலமன் பாப்பையா உரை:

அவரை நான் எப்படி எண்ணினாலும் கோபப்படமாட்டார்; அன்புள்ள அவர் எனக்குத் தரும் இன்பம் அத்தகையது அன்றோ!




கலைஞர் உரை:

எவ்வளவு அதிகமாக நினைத்தாலும், அதற்காகக் காதலர் என் மீது சினம் கொள்ளமாட்டார். அவர் எனக்குச் செய்யும் பெரும் உதவி அதுவல்லவா?




Couplet
1208


My frequent thought no wrath excites It is not so?This honour doth my love on me bestow




Explanation
146 He will not be angry however much I may think of him; is it not so much the delight my beloved




Transliteration
Enaiththu Ninaippinum  Kaayaar  AnaiththandroKaadhalar  Seyyum  Sirappu




###













குறள்
1209
 விளியுமென் இன்னுயிர் வேறல்லம் என்பார்அளியின்மை ஆற்ற நினைந்து




மு.வ உரை:

நாம் இருவரும் வேறு அல்லேம் என்று அடிக்கடி சொல்லும் அவர் இப்போது அன்பு இல்லாதிருத்தலை மிக நினைத்து என் இனிய உயிர் அழிகின்றது.




சாலமன் பாப்பையா உரை:

நம் உயிர் வேறு அல்ல; ஒன்றே என்று முன்பு சொன்ன அவரின் இப்போதைய கருணையற்ற தன்மையை அதிகம் எண்ணி, என் உயிர் போய்க்கொண்டே இருக்கிறது.




கலைஞர் உரை:

``நாம் ஒருவரே; வேறு வேறு அல்லர்'' எனக்கூறிய காதலர் இரக்கமில்லாதவராக என்னைப் பிரிந்து சென்றுள்ளதை நினைத்து வருந்துவதால் என்னுயிர் கொஞ்சம் கொஞ்சமாகப் போய்க் கொண்டிருக்கிறது




Couplet
1209


Dear life departs, when his ungracious deeds I ponder o'er,Who said erewhile, 'We're one for evermore'




Explanation
My precious life is wasting away by thinking too much on the cruelty of him who said we were not different




Transliteration
Viliyumen Innuyir  Verallam  EnpaarAliyinmai  Aatra  Ninaindhu




###













குறள்
1210
 விடாஅது சென்றாரைக் கண்ணினால் காணப்படாஅதி வாழி மதி




மு.வ உரை:

தி்ங்களே! பிரியாமல் இருந்து இறுதியில் பிரிந்து சென்ற காதலரை என் கண்ணால் தேடிக் காணும்படியாக நீ மறைந்து விடாமல் இருப்பாயாக!




சாலமன் பாப்பையா உரை:

திங்களே! பிரியாமலிருந்து இறுதியில் பிரிந்து சென்ற காதலரை என் கண்ணால் தேடிக் காணும்படியாக நீ மறைந்து விடாமல் இருப்பாயாக!




கலைஞர் உரை:

நிலவே! நீ வாழ்க; இணைபிரியாமலிருந்து, பிரிந்து சென்றுள்ள காதலரை நான் என் கண்களால் தேடிக் கண்டுபிடித்திடத் துணையாக நீ மறையாமல் இருப்பாயாக




Couplet
1210


Set not; so may'st thou prosper, moon! that eyes may seeMy love who went away, but ever bides with me




Explanation
May you live, O Moon! Do not set, that I mine see him who has departed without quitting my soul




Transliteration
Vitaaadhu Sendraaraik  Kanninaal  KaanapPataaadhi  Vaazhi  Madhi




###





















